<html dir="ltr">
<head>
<style type="text/css">.gkms-gtt-answer-header, .gkms-gtt-message-header {
  color: black !important;
  font-family: Arial,Helvetica,sans-serif;
  font-weight: bold;
  margin-top: 2em;
  padding: 4px;
}
.gkms-gtt-answer-header {
  background-color: #e5ecf9;
  border-top: 1px solid #36c;
}
.gkms-gtt-message-header {
  background-color: #f8f8f8;
  border-top: 1px solid #ccc;
}
.gkms-gtt-hide {
  visibility: hidden;
}
</style>
<meta http-equiv="content-type" content="text/html;charset=utf-8"></meta>
<title>&nbsp;</title>
</head>
<body lang="tr" dir="ltr">

<div class="gkms heading separator notranslate"><br><strong>GKMS WEB</strong></div>
<div class="gkms web"><p><a href="#1_safety_regulatory_details">1  Güvenlik ve mevzuat ayrıntıları</a></p>

<p><a href="#2_safety_guidelines">2  Güvenlik yönergeleri</a></p>

<p><a href="#3_regulatory_information">3  Mevzuat bilgileri</a></p>

<blockquote>
<p><a href="#3_unitedstates">AMERİKA BİRLEŞİK DEVLETLERİ</a></p>

<p><a href="#3_canada">KANADA</a></p>

<p><a href="#3_europeanunion">AVRUPA BİRLİĞİ</a></p>

<p><a href="#3_australia">AVUSTRALYA</a></p>

<p><a href="#3_india">HİNDİSTAN</a></p>
</blockquote>

<p><a href="#4_trademarks">4  Ticari markalar</a></p>

<h3><a id="1_safety_regulatory_details" name="1_safety_regulatory_details"></a>1  Güvenlik ve mevzuat ayrıntıları</h3>

<p>Bu ayrıntılı kılavuz, Pixel veya Pixel XL ürününüzle birlikte gelen basılı Güvenlik ve Garanti kitapçığındaki temel güvenlik yönergelerini içerir. Ayrıca düzgün çalışma ve güvenlikle ilgili ek ipuçları ve mevzuat bilgilerini de barındırır.</p>

<p>Telefonunuzla ilgili tüm bilgileri aşağıdaki bağlantılarda bulabilirsiniz:</p>

<ul>
  <li>Tam kullanıcı bilgileri: <a href="https://g.co/pixelphonefullinfo"><strong>g.co/pixelphonefullinfo</strong></a></li>
  <li>Güvenlik, çevre ve mevzuat bilgileri: <a href="https://g.co/pixelphonesafety"><strong>g.co/pixelphonesafety</strong></a> VEYA <strong>Ayarlar</strong> &gt; <strong>Telefon hakkında</strong> &gt; <strong>Güvenlik ve mevzuat kılavuzu</strong></li>
  <li>Garanti kapsamında bir talepte bulunmaya ilişkin talimatlar dahil olmak üzere, cihazınızı satın aldığınız ülkede uygulanan garantiyle ilgili ayrıntılar: <a href="https://g.co/pixelphonewarranty"><strong>g.co/pixelphonewarranty</strong></a></li>
  <li>Telefonunuza ilişkin elektronik mevzuat etiketleri ve özel emilim oranı (SAR) değerleri: <strong>Ayarlar</strong> &gt; <strong>Telefon hakkında</strong> &gt; <strong>Yönetmelik etiketleri</strong></li>
  <li>Kapsamlı çevrimiçi yardım: <a href="https://g.co/PixelCare"><strong><span class="notranslate">g.co/PixelCare</span></strong></a></li>
</ul>

<h3><a id="2_safety_guidelines" name="2_safety_guidelines"></a>2  Güvenlik yönergeleri</h3>

<p>Güvenlikle ilgili daha fazla bilgi için şu adrese bakın: <a href="https://g.co/pixelphonefullinfo"><strong>g.co/pixelphonefullinfo</strong></a></p>

<h4><a id="2_basic_safety" name="2_basic_safety"></a>Temel güvenlik</h4>

<p>Telefonunuzun, aksesuarların veya bağlı cihazların zarar görmesini önlemek ve yangın, yanık ya da elektrik çarpması riskini azaltmak için aşağıdaki tedbirleri alın:</p>

<ul>
  <li>Kullanmadan önce tüm koruyucu plastik filmi çıkarın.</li>
  <li>Telefonunuzun, adaptörünüzün veya aksesuarlarınızın içini açmaya veya parçalarını sökmeye çalışmayın.</li>
  <li>Telefonunuzu, adaptörünüzü veya aksesuarlarınızı herhangi bir şekilde ezmeyin veya delmeyin.</li>
  <li>Harici temas noktalarını veya devreleri kısa devre yaptırmayın, telefonunuzu veya adaptörünüzü açık aleve ya da yanan tütün ürünlerinin etkisine maruz bırakmayın, ateşe veya suya atmayın.</li>
  <li>Telefonu veya adaptörü suya veya başka sıvılara yakın yerlerde kullanmayın ya da ıslak elle tutmayın.</li>
  <li>Telefon veya adaptör ıslanırsa, fırın, mikrodalga veya kurutucu ile kurutmayın, bunlar cihaza zarar verebilir.</li>
  <li>Telefonunuzu veya adaptörünüzü düşürmeyin, atmayın veya bükmeye çalışmayın.</li>
  <li>Düzgün çalışmıyor veya hasar görmüş ya da düşmüş olması halinde telefonu veya adaptörü kullanmayın.</li>
  <li>USB kablosunu bükmeyin veya sıkıştırmayın.</li>
  <li>Bu ürün, sertifikalı bir Sınıf 2 sınırlı güç kaynağı (nominal 5 Volt DC, maksimum 3 Amp; 9 Volt DC, maksimum 2 Amp veya her ikisi) ile birlikte kullanılacak şekilde üretilmiştir.</li>
</ul>

<p>Vücudunuzla telefon arasında minimum 1,0 cm mesafe olmalıdır.</p>

<p>Kaza riskini azaltmak (ve çoğu ülkenin yasalarına göre yasak olduğu) için araç sürerken veya makine kullanırken ya da ciddi sonuçları olabilecek diğer faaliyetlerle uğraşırken telefonunuzu kullanmayın.</p>

<p>Uçaktayken veya uçağa binmeden hemen önce telefonunuzu sadece havayolu şirketinin talimatlarına göre kullanın. Uçakta kablosuz cihaz kullanımı, kablosuz ağları bozabilir, uçağın işleyişiyle ilgili tehlikeli durumlara neden olabilir veya yasalara uygun olmayabilir. Telefonunuzu uçak modunda kullanabilirsiniz.</p>

<p><strong>Radyo frekansı emisyonlarının güvenliği:</strong> Telefonunuz, kullanım sırasında radyo frekansı enerjisi yayar. ABD Federal İletişim Komisyonu'na (FCC) göre: "Sağlık ve güvenlikle ilgilenen bazı gruplar, belirli raporlarda kablosuz cihaz kullanımının kanser ve diğer hastalıklarla ilişkilendirilebileceğini ve çocuklar için yetişkinlere göre daha büyük risk potansiyeli oluşturduğunu bildiren yorumlarda bulunmuştur. Bu iddialar kamunun giderek daha fazla dikkatini çekmekle birlikte, şu anda kablosuz cihaz kullanımı ile kanser veya diğer hastalıkla arasında bir neden sonuç bağlantısı oluşturmak için herhangi bir bilimsel kanıt bulunmamaktadır." Ek bilgilere <strong><a href="https://www.fcc.gov/encyclopedia/radio-frequency-safety">www.fcc.gov/encyclopedia/radio-frequency-safety</a></strong> adresindeki FCC sitesinden ulaşabilirsiniz.</p>

<h4><a id="2_emergency_calls" name="2_emergency_calls"></a>Acil durum çağrıları</h4>

<ul>
  <li>Bu telefon radyo sinyalleri kullanarak çalışmaktadır, dolayısıyla her şartta bağlantı garanti edilmez.</li>
  <li>Acil durum iletişimleri için sadece kablosuz telefona güvenmeyin.</li>
</ul>

<h4><a id="2_storage_cleaning" name="2_storage_cleaning"></a>Saklama ve temizleme</h4>

<p>Telefonunuzu kullanacağınız, saklayacağınız veya temizleyeceğiniz zaman aşağıdaki yönergelere uygun:</p>

<ul>
  <li>Telefonu veya adaptörü 0°C'den düşük (32°F) veya 40°C'den (104°F) yüksek ortam ısılarında kullanmayın. İdeal saklama ısısı 0°C (32°F) ile 40°C (104°F) arasıdır.</li>
  <li>Temizlemeden önce, yıldırımlı havalarda veya uzun süre kullanmayacaksanız telefonun ve adaptörün fişini elektrik prizinden çekin.</li>
  <li>Cihazı ve aksesuarları temiz, yumuşak ve kuru bir bezle temizleyin.</li>
  <li>Telefonu veya aksesuarları temizlemek için kimyasal deterjan, toz veya diğer kimyasal maddeleri (alkol veya benzen gibi) kullanmayın.</li>
  <li>Telefon ve şarj cihazı normal çalışma sırasında ısı üretir. Uzun süreli kullanımdan, doğrudan veya dolaylı cilde temastan kaçının; rahatsızlıklara veya yanıklara neden olabilir.</li>
</ul>

<h4><a id="2_pacemaker_precautions" name="2_pacemaker_precautions"></a>Kalp pili ve implant tıbbi cihazlarla ilgili uyarılar</h4>

<p>Telefonunuz; kalp pillerinin ve diğer implant tıbbi cihazların çalışmasını etkileyebilen LTE, kablosuz ve Bluetooth teknolojilerini kullanarak sinyal alıp gönderir ve elektromanyetik alanlar yayan bileşenler içerir. Kalp pili veya diğer implant tıbbi cihazlardan kullanıyorsanız aşağıdaki tedbirleri alın:</p>

<ul>
  <li>Telefonu ve şarj cihazını hiçbir zaman kalp pilinin veya diğer implant tıbbi cihazların bulunduğu cilt yüzeyine 16 cm'den fazla yaklaştırmayın.</li>
  <li>Telefonu, vücudunuzda kalp pilinin veya başka implant tıbbi cihazların bulunduğu tarafta değil, diğer tarafta tutun.</li>
  <li>Telefonu göğüs cebinde veya kalp pili ya da başka implant tıbbi cihazların yakınındaki bir cepte taşımayın.</li>
  <li>Telefonunuzu böyle bir cihazla kullanmaya ilişkin sorularınız varsa sağlık hizmetleri sağlayıcınıza danışın.</li>
  <li>Cihazınızın, kalp pilinizin veya diğer implant tıbbi cihazlarınızın çalışmasını etkilediğinden şüphelenirseniz telefonunuzu kapatın ve tıbbi cihazınızla ilgili bilgi almak üzere doktorunuza danışın.</li>
</ul>

<h4><a id="2_power_adapter_safety" name="2_power_adapter_safety"></a>Güç adaptörü güvenliği</h4>

<ul>
  <li>Adaptörün elektrik priziyle olan bağlantısını çıkarırken kablodan değil adaptörden tutun.</li>
  <li>Bu cihaz, IEC 60950-1'e uygun şekilde Sınırlı Güç Kaynağı çıkışı onaylı ve Pil Sistemi Uyumluluğuna ilişkin CTIA Sertifikasyon Gereksinimleri uyarınca IEEE 1725 standardı için uygun bulunmuş bir AC adaptörle birlikte kullanılmalıdır. Bu cihazla birlikte, uygun onaya sahip bir de AC adaptörü verilmektedir. Google Store'da ve seçili tedarikçilerde/perakende satıcılarda satılan ayrı AC adaptörler de uygun onaylara sahiptir. Google tarafından onaylanmamış adaptörleri veya aksesuarları bu telefonla birlikte kullanmayın.</li>
  <li>Telefonu şarj ederken, güç adaptörünün telefonun yakınında bulunan bir prize takıldığından ve kolayca erişilebildiğinden emin olun.</li>
  <li>Telefon, yalnızca USB-IF logosu taşıyan ve USB-IF uyumluluk programını tamamlamış adaptörlere bağlanmalıdır.</li>
</ul>

<h4><a id="2_battery_safety_disposal" name="2_battery_safety_disposal"></a>Pil güvenliği ve atma</h4>

<ul>
  <li>Bu telefonda IEEE 1725 standardına uygun bir Lityum İyon polimer veya Lityum İyon pil vardır.  Pili kendiniz çıkarmaya çalışmayın. Pilin değiştirilmesi gerektiğinde cihazı Google tarafından yetki verilmiş bir servis merkezine götürün. Uygun niteliklere sahip olmayan bir pilin kullanılması yangın, patlama, sızıntı riskine veya diğer tehlikelere yol açabilir.</li>
  <li>Pil sızdırıyorsa, sızan sıvının gözle, ciltle veya giysilerle temas etmesine engel olun. Sıvı gözle temas etmişse gözlerinizi ovuşturmayın. Gözlerinizi hemen temiz suyla yıkayın ve bir doktora başvurun.</li>
  <li>Sızdıran bir pili ateşten uzak tutun; tutuşma veya patlama tehlikesi vardır.</li>
  <li>Telefonunuzu, pilinizi ve aksesuarlarınızı atacağınız zaman yerel mevzuata uyun. Bunları normal ev atıklarıyla birlikte atmayın. Uygun olmayan biçimde atmak yangına, patlamaya ve/veya diğer tehlikelere neden olabilir.</li>
  <li>Pili çocuklardan uzak tutun.</li>
</ul>

<h4><a id="2_hearing_protection" name="2_hearing_protection"></a>İşitme duyusunu koruma</h4>

<p>Uzun süre yüksek sese (müzik dahil) maruz kalmak işitme kaybına neden olabilir. İşitme duyusuna gelebilecek zararlara karşı korunmak için kulaklığın veya mikrofonlu kulaklığın sesini güvenli ve rahat duyulabilecek bir seviyede tutun, uzun süre yüksek ses seviyelerinde dinlemekten kaçının.</p>

<p><gkms:snippet contenteditable="false" id="7022384"><span class="SnippetContent notranslate"><img height="auto" width="auto" src="hearing_7022384.png" alt="İşitme duyusunu koruma"></span></gkms:snippet></p>

<h4><a id="2_child_safety" name="2_child_safety"></a>Çocukların güvenliği</h4>

<p>Telefonunuzda yaralanmaya neden olabilecek veya boğulma tehlikesine yol açabilecek küçük parçalar, plastik öğeler ve keskin kenarlı parçalar vardır (veya ürünle birlikte gelir). Telefonunuzu ve aksesuarlarını küçük çocukların ulaşabilecekleri yerlerde bırakmayın veya bunlarla oynamalarına izin vermeyin. Kendilerini veya başkalarını incitebilirler ya da kazayla telefona zarar verebilirler. Küçük parçalar yutulduğu takdirde hemen bir doktora başvurun.</p>

<h4><a id="2_environmental_restrictions" name="2_environmental_restrictions"></a>Çevreyle ilgili kısıtlamalar</h4>

<ul>
  <li>Telefonunuzun parçalarına veya içindeki devrelere zarar gelmemesi için telefonu ve aksesuarlarını tozlu, dumanlı, nemli, kirli yerlerde veya manyetik alanların yakınlarında kullanmayın veya saklamayın.</li>
  <li>Telefonunuzu ısı kaynaklarından ve doğrudan güneş ışığından uzak tutun. Telefonunuzu bir aracın içinde veya sıcaklığın 60°C'yi (140°F) aşabildiği yerlerde bırakmayın (örneğin, arabaların gösterge paneli, pencere kenarı, klimadan sıcak havanın çıktığı yerin yakınları veya doğrudan güneş ışığına ya da güçlü kızılötesi ışıklara uzun süre maruz kalan cam arkası). Bu, ürüne zarar verebilir, pilin aşırı ısınmasına neden olabilir veya yangın ya da patlama riski oluşturabilir.</li>
  <li>Yanıcı veya patlayıcı maddelerin depolandığı yerlerde (örneğin, benzin istasyonları, yakıt depoları veya kimyasal madde tesisleri) telefonunuzu kullanmayın, saklamayın veya taşımayın. Patlatma işlemlerinin devam ettiği yerlerde veya patlayıcı madde içeren ortamlarda (örneğin, yakıt doldurma noktaları, yakıt depoları, teknelerde güverte altı, kimyasal madde taşınan ya da depolanan tesisler) ve havasında tanecik, toz veya metal tozu olarak kimyasal maddeler ya da partiküller bulunan yerlerde telefonunuzu kullanmayın. Bu tür yerlerde oluşabilecek kıvılcımlar, yaralanma hatta ölümle sonuçlanabilecek patlama veya yangınlara neden olabilir.</li>
</ul>

<h3><a id="3_regulatory_information" name="3_regulatory_information"></a>3  Mevzuat bilgileri</h3>

<h4><a id="3_unitedstates" name="3_unitedstates"></a>AMERİKA BİRLEŞİK DEVLETLERİ</h4>

<p><gkms:snippet contenteditable="false" id="7022385"><span class="SnippetContent notranslate"><img height="auto" width="auto" src="bc_7022385.png" alt="Pil Şarj Sistemleri"></span></gkms:snippet></p>

<h5><strong>FCC mevzuatına uygunluk</strong></h5>

<p>Not: Bu cihaz test edilmiş ve FCC Kurallarının 15. Bölümü'ne göre B Sınıfı dijital cihaz limitlerine uyduğu tespit edilmiştir. Bu limitler, konut bölgelerindeki tesislerde zararlı parazitlere karşı makul bir koruma sağlamak amacıyla oluşturulmuştur. Bu cihaz, radyo frekansı enerjisi üretir, kullanır ve yayabilir; talimatlara uygun şekilde kurulup kullanılmadığı takdirde ise radyo iletişimlerine yönelik zararlı parazitler oluşturabilir. Ancak belirli bir kurulumda parazitin oluşmayacağına ilişkin bir garanti yoktur.</p>

<p>Bu cihaz, alınan radyo veya televizyon sinyallerinde zararlı parazitlere neden olursa (cihazı kapatıp açarak bunu belirleyebilirsiniz), kullanıcının aşağıdaki tedbirlerden birini veya birkaçını uygulayarak paraziti gidermesi önerilir:</p>

<ul>
  <li>Alıcı antenin yönünü veya yerini değiştirin.</li>
  <li>Cihaz ile alıcı arasındaki mesafeyi arttırın.</li>
  <li>Cihazı, alıcının bağlı olduğu hattan farklı hattaki bir prize bağlayın.</li>
  <li>Satıcıdan veya tecrübeli bir radyo/TV teknisyeninden yardım alın.</li>
</ul>

<p>Google tarafından açık şekilde onaylanmamış değişiklikler veya modifikasyonlar, cihazı kullanma yetkinizi geçersiz kılabilir.</p>

<p>Pixel ve Pixel XL, FCC Kurallarının 15. Bölümü ile uyumludur. Çalışması aşağıdaki iki koşula bağlıdır:</p>

<ol>
  <li>Bu cihazlar zararlı parazite neden olamaz.</li>
  <li>Bu cihazlar istenmeyen şekilde çalışmasına neden olabilecek parazitler de dahil olmak üzere gelen her türlü paraziti kabul etmelidir.</li>
</ol>

<h5><strong>Vücut üzerinde taşıyarak kullanma</strong></h5>

<p>Pixel, kulağınızın yanında veya vücudunuzdan 1,0 cm'lik (0,4 inç) mesafede kullanıldığında radyo frekansı teknik özellikleriyle uyumlu şekilde çalışır. Pixel XL, kulağınızın yakınında veya vücudunuzdan 1,0 cm'lik (0,4 inç) mesafede kullanıldığında radyo frekansı teknik özellikleriyle uyumlu şekilde çalışır. Cihaz çantası veya kılıfı gibi cihaz aksesuarlarının metal bileşenler içermediğinden emin olun. Cihazı vücudunuzdan mesafeyle ilgili koşula uygun uzaklıkta tutun.</p>

<h5><strong>Özel Emilim Oranı (SAR) bilgileri</strong></h5>

<p>Pixel ve Pixel XL, aynı zamanda Federal İletişim Komisyonu'nun (ABD) radyo dalgalarına maruz kalma konusunda belirlediği şartlara uygun şekilde tasarlanmıştır.</p>

<p>ABD'de uygulanan Özel Emilim Oranı (SAR) limiti, bir gram doku üzerinden ortalama 1,6 W/kg'dır. FCC'ye bu cihaz türü için bildirilen en yüksek SAR değeri bu limite uygundur.</p>

<p>FCC'ye Pixel için bildirilen maksimum SAR değerleri aşağıdadır:</p>

<ul>
  <li>Kulağınızda tutarken 0,92 W/kg.</li>
  <li>Vücudunuzda uygun şekilde taşırken 0,58 W/kg.</li>
  <li>Kablosuz hotspot işlevini kullanırken 0,58 W/kg.</li>
</ul>

<p>FCC'ye Pixel XL için bildirilen maksimum SAR değerleri aşağıdadır:</p>

<ul>
  <li>Kulağınızda tutarken 0,89 W/kg.</li>
  <li>Vücudunuzda uygun şekilde taşırken 0,56 W/kg.</li>
  <li>Kablosuz hotspot işlevini kullanırken 0,56 W/kg.</li>
</ul>

<h5><strong>1. Sınıf lazerli ürün</strong></h5>

<p>Pixel ve Pixel XL, 1. Sınıf lazerli cihazlardır.</p>

<p>Ancak, 1. Sınıf'ın üzerinde bir düzeyde lazer radyasyonu olmaması için bu ürünlerin tasarımında optik unsurlar, koruyucu bir muhafaza ve tarama koruyucusu kullanılmıştır.</p>

<p>Dikkat: Burada belirtilenlerin dışında kontrollerin veya ayarların kullanılması ya da prosedürlerin uygulanması, tehlikeli düzeylerde radyasyona maruz kalınmasına yol açabilir.</p>

<h5><strong>İşitme Cihazı Uyumluluğu (HAC)</strong></h5>

<p>Pixel ve Pixel XL test edilmiş ve ANSI C63.19 teknik özelliğine göre işitme cihazlarıyla uyumlu olduğu onaylanmıştır.</p>

<p>Ayrıca işitme cihazı uyumluluğu için alabileceğiniz iki tedbir vardır:</p>

<ul>
  <li>Akustik kuplajlı işitme cihazları için radyo frekansı parazitine bağışıklığın ölçüsü olan M derecelendirmesi;</li>
  <li>Endüktif kuplajlı (T bobinli) işitme cihazıyla kullanıldığında performansın  ölçüsü olan T derecelendirmesi</li>
</ul>

<p>Kablosuz cihazlara yönelik FCC işitme cihazı uyumluluğu mevzuatına göre Pixel M4/T4 ve Pixel XL M4/T4 olarak derecelendirilmiştir.</p>

<p>FCC kurallarına göre, bir mobil telefon işitme cihazı akustik kuplaj için M3 veya M4 olarak, endüktif kuplaj içinse T3 ya da T4 olarak derecelendirilmişse işitme cihazlarıyla uyumlu sayılır.</p>

<p>Bu telefonlar test edilmiş ve bazı kablosuz teknolojilerin kullanıldığı işitme cihazlarıyla birlikte kullanımının uygun olduğu belirlenmiştir. Ancak bu telefonlarda kullanılan ve işitme cihazlarıyla birlikte kullanım konusunda henüz test edilmemiş daha yeni kablosuz teknolojiler olabilir. Parazit gürültüsü duyup duymayacağınızı belirlemek için işitme cihazınızı veya koklear implantınızı kullanarak telefonunuzun farklı özelliklerini farklı konumlarda ayrıntılı şekilde denemeniz çok önemlidir. İşitme cihazlarıyla uyumluluk konusunda bilgi için servis sağlayıcınıza veya Google'a başvurun. İade veya ürün değiştirme politikaları ile ilgili sorularınız varsa servis sağlayıcınıza veya telefonu satın aldığınız satıcıya başvurun.</p>

<p>Bu cihazlar, kablosuz çalışma konusunda işitme cihazı uyumluluğu için derecelendirilmemiştir.</p>

<h5><strong>Kaliforniya uyarısı</strong></h5>

<p>Bu üründe veya ambalajında, Kaliforniya eyaletinde yürütülen araştırmalar sonucunda üreme sistemine zarar verdiği belirlenen bir madde olan Bisfenol A (BPA) bulunmaktadır.</p>

<h4><a id="3_canada" name="3_canada"></a>KANADA</h4>

<h5><strong>Industry Canada, B Sınıfı</strong></h5>

<p>B Sınıfı bu dijital cihaz, Kanada'ya özgü ICES-003 ile uyumludur.</p>

<p><strong>Uyarı:</strong> Industry Canada mevzuatına göre, Google tarafından açıkça onaylanmamış değişiklikler veya modifikasyonlar, cihazı kullanma yetkinizi geçersiz kılabilir.</p>

<h5><strong>Özel Emilim Oranı (SAR) bilgileri</strong></h5>

<p>Pixel ve Pixel XL cihazlarından yayılan çıkış gücü, Industry Canada (IC) radyo frekansına maruz kalma limitlerinin altındadır. Bu cihazlar IC Radyo Frekansı'nın (RF) Maruz Kalma limitleri açısından değerlendirilmiş ve bu limitlere uygun oldukları belirlenmiştir. Bu cihazlar, normal çalışma sırasında kullanıcılarla temas olasılığı minimum düzeyde olacak şekilde kullanılmalıdır.</p>

<p>Cihazı yanınızda bir yere koyarak kullanırken (elinizde veya kulağınızda değil), cihazın RF maruz kalma şartlarına uygunluk için gerçekleştirilen test yöntemiyle tutarlı olması için vücudunuzla Pixel arasında 1 cm'lik, Pixel XL arasında 1 cm'lik bir mesafe olmasına dikkat edin. Cihaz çantası veya kılıfı gibi cihaz aksesuarlarının metal bileşenler içermediğinden emin olun.</p>

<p>Pixel için IC'ye bildirilen maksimum SAR değerleri aşağıdadır:</p>

<ul>
  <li>Kulağınızda tutarken 0,92 W/kg.</li>
  <li>Vücudunuzda uygun şekilde taşırken 0,58 W/kg.</li>
  <li>Kablosuz hotspot işlevini kullanırken 0,58 W/kg.</li>
</ul>

<p>Pixel XL için IC'ye bildirilen maksimum SAR değerleri aşağıdadır:</p>

<ul>
  <li>Kulağınızda tutarken 0,89 W/kg.</li>
  <li>Vücudunuzda uygun şekilde taşırken 0,56 W/kg.</li>
  <li>Kablosuz hotspot işlevini kullanırken 0,56 W/kg.</li>
</ul>

<h5><strong>Industry Canada (IC) Uyarıları</strong></h5>

<p>Bu cihazlar, lisanstan muaf Kanada RSS standartları ile uyumludur. Çalışmaları şu iki koşula bağlıdır: (1) Bu cihazlar parazite neden olamaz ve (2) bu cihazlar istenmeyen şekilde çalışmasına neden olabilecek parazitler de dahil olmak üzere gelen her türlü paraziti kabul etmelidir.</p>

<h6><strong><em>Uyarı:</em></strong></h6>

<p>(i) 5150–5250 MHz bandında çalışacak cihaz, ortak kanallı mobil uydu sistemlerine yönelik zararlı parazit olasılığını azaltmak üzere sadece kapalı mekanlarda kullanım içindir;</p>

<p>(ii) 5250–5350 MHz ve 5470–5725 MHz bantlarındaki cihazlar için izin verilen maksimum anten kazancı e.i.r.p. limitine uygun olacaktır ve</p>

<p>(iii) 5725–5825 MHz bandındaki cihazlar için izin verilen maksimum anten kazancı, noktadan noktaya ve noktadan noktaya olmayan çalışma için gerektiği gibi belirtilen e.i.r.p. limitlerine uygun olacaktır.</p>

<p>(iv) Ayrıca kullanıcılara; yüksek güçlü radarların 5250–5350 MHz ve 5650–5850 MHz bantlarına yönelik birincil kullanıcılar (yani öncelikli kullanıcılar) olarak atandığı, bu radarların parazite neden olabileceği ve/veya LE-LAN cihazlarına zarar verebileceği de bildirilmelidir.</p>

<h4><a id="3_europeanunion" name="3_europeanunion"></a>AVRUPA BİRLİĞİ</h4>



<h5><strong>5 GHz bandındaki kısıtlamalar</strong></h5>

<p>Bu cihazların WLAN işlevi, ortak kanallı mobil uydu sistemlerine yönelik zararlı parazit olasılığını azaltmak için 5150 - 5350 MHz frekans aralığında çalışırken sadece kapalı mekanlarda kullanımla sınırlıdır.</p>

<h5><strong>Radyo frekansı paraziti</strong></h5>

<p>Bu cihazlarda veya aksesuarlarda yapılan yetkisiz modifikasyonların ya da Google'ın belirttiğinden farklı cihazların ve bağlantı kablolarının kullanılmasının veya bunların değiştirilmesinin neden olduğu radyo ya da televizyon parazitlerinden Google sorumlu değildir. Bu tür yetkisiz modifikasyon, değiştirme veya ekleme işlemlerinin neden olduğu paraziti giderme konusunda tüm sorumluluk kullanıcıya aittir. Kullanıcının bu yönergelere uygun davranmaması sonucu ortaya çıkabilecek hasarlardan veya resmi mevzuat ihlallerinden Google ve yetkili satıcıları ya da dağıtıcıları sorumlu değildir.</p>

<h5><strong>CE Uyarısı</strong></h5>

<p>Google bu belge ile, Pixel ve Pixel XL cihazların 2014/53/EU Yönergesinin (Radyo Cihazı Yönergesi) temel şartlarına ve diğer ilgili hükümlerine uygun olduğunu beyan eder. Uyumlulukla ilgili beyanın tümünü <a href="https://g.co/pixelphonefullinfo"><strong>g.co/pixelphonefullinfo</strong></a> adresinde bulabilirsiniz.</p>

<p>Cihazlar tüm üye AB ülkelerinde kullanılabilir.</p>

<p>Aşağıdaki işaret ürüne eklenmiştir:</p>

<p><gkms:snippet contenteditable="false" id="7022294"><span class="SnippetContent notranslate"><img height="auto" width="auto" src="ce_7022294.png" alt="Avrupa Mevzuatına Uyma"></span></gkms:snippet></p>

<h5><strong>Özel Emilim Oranı (SAR) bilgileri</strong></h5>

<p>Bu cihazlar tipik B Sınıfı ev ortamında kullanılabilir.</p>

<p>Pixel, kulağınızın yanında veya vücudunuzdan 0,5 cm'lik bir mesafede kullanıldığında radyo frekansı teknik özellikleriyle uyumludur. Pixel XL kulağınızın yanında veya vücudunuzdan 0,5 cm'lik bir mesafede kullanıldığında radyo frekansı teknik özellikleriyle uyumludur. Cihaz çantası veya kılıfı gibi cihaz aksesuarlarının metal bileşenler içermediğinden emin olun. Cihazı vücudunuzdan mesafeyle ilgili koşula uygun uzaklıkta tutun. Pixel cihaz türü için bildirilen en yüksek Özel Emilim Oranı (SAR) değeri; kulakta test edildiğinde 0,33 W/kg, vücutta uygun şekilde taşınırken ise 0,61 W/kg'dır. Pixel XL cihaz türü için bildirilen en yüksek Özel Emilim Oranı (SAR) değeri; kulakta test edildiğinde 0,25 W/kg, vücutta uygun şekilde taşınırken ise 0,44 W/kg'dır.</p>

<h5><strong>Atık Elektrikli ve Elektronik Ekipman (WEEE) ve Pil Yönergesi</strong></h5>

<p><gkms:snippet contenteditable="false" id="7023395"><span class="SnippetContent notranslate"><img height="auto" width="auto" src="waste_7023395.png" alt="Pilleri çöpe atmayın"></span></gkms:snippet></p>

<p>Atık Elektrikli ve Elektronik Ekipman (WEEE) Yönergesi, telefonunuz ve aksesuarları da dahil olmak üzere tüm Elektrikli ve Elektronik Ekipmanın (EEE), üzerinde çarpı işareti bulunan tekerlekli çöp kutusu simgesi ile işaretlenmesini gerektirir. Bu simge, ekipmanın sınıflandırılmamış ev atıklarıyla birlikte atılmaması gerektiğini belirtir. WEEE ürünlerini normal atıklarla birlikte atmak, EEE'de ve pillerinde kullanılan belirli maddelerden dolayı çevre ve insan sağlığı için risk oluşturabilir.</p>

<p>WEEE yönergesine göre her AB Üyesi Devlet, WEEE ürünlerinin değerlendirilmesini, geri kazanılmasını ve çevresel olarak sağlıklı bir şekilde atılmasını sağlamak için söz konusu ürünleri toplama işlemlerinde ileri bir düzeye ulaşmaktan sorumludur. Cihazınızı atmadan önce bir an durup, oluşturduğunuz elektrikli ve elektronik ekipman atığını nasıl azaltabileceğinizi düşünün. Örneğin, yeniden kullanabilir, geri kazanabilir veya bir sanat eserine dönüştürebilirsiniz. Sadece cihazınızın ömrünü uzatarak bile atıkları azaltmış ve AB'nin hedeflerine ulaşmasına yardım etmiş olursunuz.</p>

<p>Bu AB politikasının başarısı, sizin atık elektrikli ve elektronik ürününüzü uygun atık tesisine götürme konusundaki aktif katkınıza bağlı olacaktır. Mevcut iade ve toplama noktaları konusunda ayrıntılar için yerel yetkililere veya satıcınıza başvurun.</p>

<h5><strong>RoHS uygunluğu</strong></h5>

<p>Bu ürün, Avrupa Parlamentosu'nun ve Konseyi'nin elektrikli ve elektronik ekipmanlardaki belirli tehlikeli maddelerin kullanımının kısıtlanması (RoHS) ve değişikliklerine ilişkin 8 Haziran 2011 tarihli 2011/65/EU Yönergesi'ne uygundur.</p>

<h5><strong>REACH</strong></h5>

<p>REACH (Kimyasal Maddeleri Kaydetme, Değerlendirme, Yetkilendirme ve Kısıtlama, EC No 1907/2006), AB kimyasal maddeler mevzuatına ilişkin çerçeve metindir. Google, REACH mevzuatı ile uyumludur ve cihazınız bu mevzuatın limitleri dışındaki Çok Yüksek Önem Arz Eden Maddelerden (SVHC) hiçbirini içermez. Yasal koşullara uymak için müşterilerimize ürünlerimizdeki kimyasal maddelerle ilgili gerekli bilgileri vermeyi görev biliriz.</p>

<p>AB'de mevzuatla ilgili konularda ilgili birim şu adrestedir: Google Commerce Limited, 70 Sir John Rogerson's Quay, Dublin 2, İrlanda.</p>

<h4><a id="3_australia" name="3_australia"></a>AVUSTRALYA</h4>

<h5><strong>Özel Emilim Oranı (SAR) bilgileri</strong></h5>

<p>Pixel, kulağınızın yanında veya vücudunuzdan 0,5 cm'lik bir mesafede kullanıldığında radyo frekansı teknik özellikleriyle uyumludur. Pixel XL kulağınızın yanında veya vücudunuzdan 0,5 cm'lik bir mesafede kullanıldığında radyo frekansı teknik özellikleriyle uyumludur. Cihaz çantası veya kılıfı gibi cihaz aksesuarlarının metal bileşenler içermediğinden emin olun. Cihazı vücudunuzdan mesafeyle ilgili koşula uygun uzaklıkta tutun. Pixel cihaz türü için bildirilen en yüksek Özel Emilim Oranı (SAR) değeri; kulakta test edildiğinde 0,50 W/kg, vücutta uygun şekilde taşınırken ise 0,61 W/kg'dır. Pixel XL cihaz türü için bildirilen en yüksek Özel Emilim Oranı (SAR) değeri; kulakta test edildiğinde 0,29 W/kg, vücutta uygun şekilde taşınırken ise 0,44 W/kg'dır.</p>

<p>Bu cihazların WLAN işlevi, ortak kanallı mobil uydu sistemlerine yönelik zararlı parazit olasılığını azaltmak için 5150 - 5350 MHz frekans aralığında çalışırken sadece kapalı mekanlarda kullanımla sınırlıdır.</p>

<h4><a id="3_india" name="3_india"></a>HİNDİSTAN</h4>

<h5><strong>Özel Emilim Oranı (SAR) bilgileri</strong></h5>

<p>Telefonunuz bir radyo alıcısı/vericisidir. Kullanıcıların elektromanyetik alanlara maruz kalmasını sınırlamaya yönelik uluslararası yönergelere uygundur ve Telekomünikasyon Bakanlığı, İletişim ve Bilgi Teknolojisi Bakanlığı ve Hindistan Hükümeti ("DoT") tarafından hazırlanan radyo dalgalarına maruz kalma yönergelerine uygun olacak şekilde özel olarak tasarlanmıştır. Yönergelerde, telefon kullanılırken vücudun emdiği radyo frekansı miktarını belirten ve Özel Emilim Oranı ("SAR") adıyla bilinen bir ölçü birimi kullanılmıştır. Hindistan'da mobil cihazlar için SAR limiti, 1 gram insan dokusunun kütlesi üzerinden 1,6 W/kg'dır:</p>

<p>Pixel, kulağınızın yanında veya vücudunuzdan 1,0 cm'lik bir mesafede kullanıldığında bu yönergelere uygundur. Pixel XL kulağınızın yanında veya vücudunuzdan 1,0 cm'lik bir mesafede kullanıldığında bu yönergelere uygundur. Cihaz çantası veya kılıfı gibi cihaz aksesuarlarının metal bileşenler içermediğinden emin olun. Cihazı vücudunuzdan mesafeyle ilgili koşula uygun uzaklıkta tutun. Pixel cihaz türü için bildirilen en yüksek Özel Emilim Oranı (SAR) değeri; kulakta test edildiğinde 0,59 W/kg, vücutta uygun şekilde taşınırken ise 0,62 W/kg'dır. Pixel XL cihaz türü için bildirilen en yüksek Özel Emilim Oranı (SAR) değeri; kulakta test edildiğinde 0,46 W/kg, vücutta uygun şekilde taşınırken ise 0,45 W/kg'dır.</p>

<p>SAR değerlerini ayrıca DoT/ Telekomünikasyon Mühendislik Merkezi'nin web sitesinde de bulabilirsiniz.</p>

<p>Çoğu laboratuvar araştırmasında radyo frekansı radyasyonuna maruz kalma ve sağlık arasında doğrudan bir bağlantı bulunamamış olsa da; DoT, mobil cihaz kullanılırken aşağıdaki önleyici tedbirlerin alınmasını önermiştir:</p>

<ul>
  <li>Kablosuz özellikte eller serbest sistemini (kulaklık, mikrofonlu kulaklık) daha düşük güçlü bir Bluetooth verici ile kullanın.</li>
  <li>Cep telefonunun SAR değerinin düşük olduğundan emin olun.</li>
  <li>Görüşmelerinizi kısa tutun veya görüşme yerine kısa mesaj (SMS) gönderin. Bu öneri özellikle çocuklar, gençler ve hamile kadınlar için geçerlidir.</li>
  <li>Cep telefonunu sinyal kalitesi iyiyken kullanın.</li>
  <li>Aktif tıbbi implantlar kullananlar öncelikle cep telefonunu implant'ın olduğu noktadan en az 15 cm uzakta tutmalıdır.</li>
</ul>

<h5><strong>Geri Dönüştürme, E-Atık Yönetimi ve Atık Yok Etme İle İlgili Bildirim</strong></h5>

<p><gkms:snippet contenteditable="false" id="7023395"><span class="SnippetContent notranslate"><img height="auto" width="auto" src="waste_7023395.png" alt="Pilleri çöpe atmayın"></span></gkms:snippet></p>

<p>Google, telefonunuzun 2016 E-Atık (Yönetim) Kurallarına (bundan sonra "<strong>Kurallar</strong>" olarak geçecektir) uyumlu şekilde tasarlanıp üretildiğini ve özellikle elektrikli/elektronik ekipmanların üretiminde kullanılan tehlikeli maddeler ile homojen maddelerde ağırlığa göre izin verilen maksimum konsantrasyonlarını (II. planda listelenen muafiyetler için olanlar hariç) azaltmaya yönelik Kural 16'ya (1) uygun olduğunu beyan eder.</p>

<p>E-atıkları uygun olmayan şekilde kullanmak, atmak, kazayla kırmak, zarar vermek veya uygun olmayan biçimde geri dönüştürmek çeşitli riskler (yangın, patlama, diğer tehlikeler ve çevreye zarar verebilecek/üzerinde aksi tesirler yaratabilecek, dolayısıyla da kaynakların tekrar kullanılabilmesini engelleyecek şekilde atık ürünlerin kontrolsüzce atılması dahil ancak bunlarla sınırlı olmamak üzere) doğurabilir.  Bazı e-atıklar, uygun olmayan biçimde atıldığında suları, toprağı ve diğer doğal kaynakları zehirleyebilen tehlikeli kimyasal maddeler içerebilir. Uygun olmayan biçimde atmak bitki, hayvan ve insan hayatına zarar verebilir.</p>

<h3><a id="4_trademarks" name="4_trademarks"></a>4  Ticari markalar</h3>

<p>LTE, ETSI'nin ticari markasıdır.</p>

<p>Wi-Fi®, Wi-Fi CERTIFIED logosu ve Wi-Fi logosu; Wi-Fi Alliance'ın ticari markalarıdır.</p>

<p>Bluetooth® marka işareti ve logoları Bluetooth SIG, Inc.'in tescilli ticari markalarıdır.</p>

<p>N-Mark, NFC Forum, Inc.'in ticari markasıdır.</p>

<p>Google, Android, G logosu, Pixel ve diğer markalar, Google Inc. şirketinin ticari markalarıdır.</p>

<p>Diğer tüm ticari markaların mülkiyeti sahiplerine aittir.</p>
</div>
</body>
</html>