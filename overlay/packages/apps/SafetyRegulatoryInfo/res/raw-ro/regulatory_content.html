<html dir="ltr">
<head>
<style type="text/css">.gkms-gtt-answer-header, .gkms-gtt-message-header {
  color: black !important;
  font-family: Arial,Helvetica,sans-serif;
  font-weight: bold;
  margin-top: 2em;
  padding: 4px;
}
.gkms-gtt-answer-header {
  background-color: #e5ecf9;
  border-top: 1px solid #36c;
}
.gkms-gtt-message-header {
  background-color: #f8f8f8;
  border-top: 1px solid #ccc;
}
.gkms-gtt-hide {
  visibility: hidden;
}
</style>
<meta http-equiv="content-type" content="text/html;charset=utf-8"></meta>
<title>&nbsp;</title>
</head>
<body lang="ro" dir="ltr">

<div class="gkms web"><p><a href="#1_safety_regulatory_details">1 Detalii despre siguranță și reglementări</a></p>

<p><a href="#2_safety_guidelines">2 Regulament privind siguranța</a></p>

<p><a href="#3_regulatory_information">3 Informații de reglementare</a></p>

<blockquote>
<p><a href="#3_unitedstates">STATELE UNITE ALE AMERICII</a></p>

<p><a href="#3_canada">CANADA</a></p>

<p><a href="#3_europeanunion">UNIUNEA EUROPEANĂ</a></p>

<p><a href="#3_australia">AUSTRALIA</a></p>

<p><a href="#3_india">INDIA</a></p>
</blockquote>

<p><a href="#4_trademarks">4 Mărci comerciale</a></p>

<h3><a id="1_safety_regulatory_details" name="1_safety_regulatory_details"></a>1 Detalii despre siguranță și reglementări</h3>

<p>Acest ghid detaliat include regulamentul de bază privind siguranța din broșura printată „Siguranță și garanție” livrată împreună cu dispozitivul Pixel sau Pixel XL. De asemenea, acesta include sfaturi suplimentare despre sănătate și siguranță, precum și informații de reglementare.</p>

<p>Puteți găsi informații complete despre telefon aici:</p>

<ul>
  <li>informații complete pentru utilizator: <a href="https://g.co/pixelphonefullinfo"><strong>g.co/pixelphonefullinfo</strong></a>;</li>
  <li>informații despre siguranță, mediu și reglementări: <a href="https://g.co/pixelphonesafety"><strong>g.co/pixelphonesafety</strong></a> SAU <strong>Setări</strong> &gt; <strong>Despre telefon</strong> &gt; <strong>Manual despre siguranță și reglementări</strong>;</li>
  <li>detalii privind garanția valabilă pentru țara de achiziție, inclusiv instrucțiuni pentru a face o reclamație: <a href="https://g.co/pixelphonewarranty"><strong>g.co/pixelphonewarranty</strong></a>;</li>
  <li>etichetele electronice de reglementare și valorile ratei de absorbție specifică (SAR) pentru telefonul dvs.: <strong>Setări</strong> &gt; <strong>Despre telefon</strong> &gt; <strong>Etichete de reglementări</strong>;</li>
  <li>asistență online detaliată: <a href="https://g.co/PixelCare"><strong><span class="notranslate">g.co/PixelCare</span></strong></a>.</li>
</ul>

<h3><a id="2_safety_guidelines" name="2_safety_guidelines"></a>2 Regulament privind siguranța</h3>

<p>Pentru informații suplimentare privind siguranța, consultați: <a href="https://g.co/pixelphonefullinfo"><strong>g.co/pixelphonefullinfo</strong></a></p>

<h4><a id="2_basic_safety" name="2_basic_safety"></a>Noțiuni de bază privind siguranța</h4>

<p>Pentru a evita deteriorarea telefonului, a accesoriilor sau a oricăror dispozitive conectate și pentru a reduce riscul de incendii, arsuri sau electrocutare, urmați aceste măsuri de precauție:</p>

<ul>
  <li>înainte de utilizare, îndepărtați toate foliile de protecție din plastic;</li>
  <li>nu încercați să deschideți sau să demontați telefonul, adaptorul sau accesoriile;</li>
  <li>nu zdrobiți și nu perforați telefonul, adaptorul sau accesoriile;</li>
  <li>nu scurtcircuitați contactele externe sau circuitele, nu expuneți telefonul sau adaptorul la flăcări deschise sau la produse de tutun aprinse și nu le aruncați în foc sau în apă;</li>
  <li>nu folosiți telefonul sau adaptorul lângă apă sau alte lichide ori cu mâinile ude;</li>
  <li>dacă telefonul sau adaptorul se udă, nu încercați să le uscați folosind un cuptor, un cuptor cu microunde sau un uscător, deoarece astfel se pot deteriora;</li>
  <li>nu scăpați, nu aruncați și nu încercați să îndoiți telefonul sau adaptorul;</li>
  <li>nu folosiți telefonul sau adaptorul dacă nu funcționează corect sau dacă au fost deteriorate ori scăpate pe jos;</li>
  <li>nu răsuciți și nu ciupiți cablul USB;</li>
  <li>produsul este destinat pentru a fi folosit cu o sursă cu putere limitată certificată din Clasa a 2-a, cu următoarele valori: 5 V c.c., maximum 3 A; 9 V c.c., maximum 2 A sau ambele.</li>
</ul>

<p>Păstrați o distanță minimă de 1 cm (0,4 inchi) între corp și telefon.</p>

<p>Pentru a reduce riscul de accidente (și deoarece este interzis prin lege în majoritatea țărilor), nu folosiți telefonul în timp ce conduceți sau în timp ce operați utilaje și nu îl folosiți în timpul unor activități care au consecințe potențial periculoase.</p>

<p>În timp ce zburați cu avionul sau imediat înainte de îmbarcare, folosiți telefonul numai în conformitate cu instrucțiunile oferite de compania aeriană. Folosirea unui dispozitiv wireless într-un avion poate perturba rețelele wireless, poate prezenta un pericol pentru funcționarea aeronavei sau poate fi ilegală. Este posibil să vi se permită să folosiți telefonul în modul Avion.</p>

<p><strong>Siguranța emisiilor de frecvență radio:</strong> telefonul dvs. emite energie de radiofrecvență în timpul folosirii. Potrivit Comisiei Federale pentru Comunicații S.U.A. (FCC): „Unele grupuri de interes din domeniul sănătății și al siguranței au interpretat anumite rapoarte în așa fel încât să sugereze că dispozitivele wireless ar putea avea legătură cu cancerul și cu alte boli, reprezentând un risc potențial mult mai mare pentru copii decât pentru adulți. Deși asemenea afirmații au beneficiat de o atenție sporită a publicului, momentan nu există dovezi științifice care să stabilească o legătură de cauzalitate între folosirea dispozitivelor wireless și cancerul sau alte boli.” Informații suplimentare de la FCC sunt puse la dispoziție la <strong><a href="https://www.fcc.gov/encyclopedia/radio-frequency-safety">www.fcc.gov/encyclopedia/radio-frequency-safety</a></strong>.</p>

<h4><a id="2_emergency_calls" name="2_emergency_calls"></a>Apelurile de urgență</h4>

<ul>
  <li>Acest telefon funcționează folosind semnale radio, care nu pot garanta conexiunea în orice condiții.</li>
  <li>Nu vă bazați niciodată numai pe un telefon wireless pentru comunicații de urgență.</li>
</ul>

<h4><a id="2_storage_cleaning" name="2_storage_cleaning"></a>Depozitare și curățare</h4>

<p>Urmați aceste indicații când folosiți, depozitați sau curățați telefonul:</p>

<ul>
  <li>nu folosiți telefonul sau adaptorul la temperaturi ambientale mai scăzute de 0 °C (32 °F) sau mai mari de 40 °C (104 °F). Temperaturile de depozitare ideale sunt între 0 °C (32 °F) și 40 °C (104 °F).</li>
  <li>deconectați telefonul și adaptorul de la priză înainte de curățare, în timpul furtunilor cu descărcări electrice sau când nu le folosiți perioade lungi;</li>
  <li>folosiți o cârpă curată, moale și uscată pentru a curăța dispozitivul și accesoriile;</li>
  <li>nu folosiți detergent chimic, pudră sau alți agenți chimici (cum ar fi alcool sau benzen) pentru a curăța telefonul sau accesoriile;</li>
  <li>telefonul și încărcătorul generează căldură în timpul funcționării normale. Evitați contactul prelungit direct sau indirect cu pielea, deoarece acesta poate produce disconfort sau arsuri.</li>
</ul>

<h4><a id="2_pacemaker_precautions" name="2_pacemaker_precautions"></a>Precauții privind stimulatorul cardiac sau dispozitivele medicale implantabile</h4>

<p>Telefonul dvs. primește și transmite semnale folosind LTE, Wi-Fi și tehnologia Bluetooth și conține componente care emit câmpuri electromagnetice. Acestea pot perturba stimulatoarele cardiace sau alte dispozitive medicale implantate. Dacă aveți un stimulator cardiac sau un alt dispozitiv medical implantat, urmați aceste măsuri de precauție:</p>

<ul>
  <li>țineți întotdeauna telefonul și încărcătorul la o distanță mai mare de 16 cm (6 inchi) de suprafața pielii din zona stimulatorului cardiac sau a unui alt dispozitiv medical implantat;</li>
  <li>țineți telefonul pe partea corpului opusă stimulatorului cardiac sau altui dispozitiv medical implantat;</li>
  <li>nu puneți telefonul în buzunarul de la piept sau într-un buzunar din apropierea stimulatorului cardiac sau a altui dispozitiv medical implantat;</li>
  <li>dacă aveți întrebări în legătură cu folosirea telefonului cu un astfel de dispozitiv, consultați medicul;</li>
  <li>dacă bănuiți că dispozitivul perturbă stimulatorul cardiac sau un alt dispozitiv medical implantat, opriți telefonul și consultați-vă cu medicul dvs. pentru informații specifice dispozitivului dvs. medical.</li>
</ul>

<h4><a id="2_power_adapter_safety" name="2_power_adapter_safety"></a>Siguranța privind adaptorul de alimentare</h4>

<ul>
  <li>Când deconectați adaptorul de alimentare de la priză, trageți de adaptor, nu de cablu.</li>
  <li>Acest dispozitiv trebuie folosit cu un adaptor c.a. certificat, cu putere de ieșire limitată, conform IEC 60950-1, care a fost autorizat conform Cerințelor de certificare CTIA pentru respectarea standardului IEEE 1725 privind sistemul bateriei. Dispozitivul este livrat împreună cu un adaptor c.a. care are certificarea corespunzătoare. De asemenea, adaptoarele c.a. vândute prin Google Store și prin anumiți furnizori/comercianți au certificarea corespunzătoare. Nu utilizați adaptoare sau accesorii care nu au fost aprobate de Google pentru a fi folosite cu acest telefon.</li>
  <li>Când încărcați telefonul, asigurați-vă că adaptorul de alimentare este conectat la o priză lângă telefon și este ușor accesibil.</li>
  <li>Telefonul trebuie conectat numai la adaptoare care au sigla USB-IF sau care au fost aprobate de programul de respectare a standardelor USB-IF.</li>
</ul>

<h4><a id="2_battery_safety_disposal" name="2_battery_safety_disposal"></a>Siguranța și eliminarea bateriei</h4>

<ul>
  <li>Acest telefon conține o baterie Litiu-ion polimer sau Litiu-ion, care respectă standardul IEEE 1725. Nu încercați să îndepărtați dvs. bateria. Pentru a o înlocui, duceți dispozitivul la un centru de service autorizat de Google. Folosirea unei baterii neautorizate poate prezenta risc de incendiu, explozie, scurgeri sau alte pericole.</li>
  <li>Dacă bateria are scurgeri, nu permiteți ca lichidul scurs să intre în contact cu ochii, pielea sau îmbrăcămintea. Dacă lichidul a intrat deja în contact cu ochii, nu vă frecați. Clătiți imediat ochii cu apă curată și cereți sfatul medicului.</li>
  <li>Nu apropiați de foc o baterie care are scurgeri, deoarece există pericolul aprinderii sau al unei explozii.</li>
  <li>Eliminați telefonul, bateria și accesoriile în conformitate cu reglementările locale. Nu le eliminați împreună cu deșeurile menajere obișnuite. Eliminarea necorespunzătoare poate provoca incendii, explozii și/sau alte pericole.</li>
  <li>Nu lăsați bateria la îndemâna copiilor.</li>
</ul>

<h4><a id="2_hearing_protection" name="2_hearing_protection"></a>Protecția auzului</h4>

<p>Expunerea prelungită la sunete puternice (inclusiv muzica) poate duce la pierderi de auz. Pentru a preveni posibile leziuni auditive, reduceți volumul căștii sau al setului căști-microfon la un nivel sigur și confortabil și evitați folosirea unui volum ridicat pentru intervale de timp prelungite.</p>

<p><gkms:snippet contenteditable="false" id="7022384"><span class="SnippetContent notranslate"><img height="auto" width="auto" src="hearing_7022384.png" alt="Protecția auzului"></span></gkms:snippet></p>

<h4><a id="2_child_safety" name="2_child_safety"></a>Siguranța copiilor</h4>

<p>Telefonul conține (sau este livrat împreună cu) piese mici, elemente de plastic și unele părți cu margini ascuțite care pot produce răni sau pot prezenta pericol de sufocare. Nu lăsați telefonul și accesoriile la îndemâna copiilor și nu le permiteți să se joace cu ele. Se pot răni sau îi pot răni pe cei din jur ori pot deteriora telefonul din greșeală. Consultați imediat medicul dacă înghit piese mici.</p>

<h4><a id="2_environmental_restrictions" name="2_environmental_restrictions"></a>Restricții de mediu</h4>

<ul>
  <li>Pentru a preveni deteriorarea pieselor sau a circuitelor interne ale telefonului, nu folosiți și nu depozitați telefonul sau accesoriile sale în medii prăfuite, afumate, umede sau murdare ori în apropierea câmpurilor magnetice.</li>
  <li>Nu îl expuneți la surse de căldură sau la lumina solară directă. Nu lăsați telefonul într-un vehicul sau în locuri în care temperatura poate depăși 60 °C (140 °F), cum ar fi pe bordul unei mașini, pe pervazul unei ferestre, lângă un orificiu de încălzire sau în spatele unei vitrine care este expusă la lumina solară directă sau la lumina ultravioletă puternică, pentru intervale lungi de timp. Astfel, produsul poate fi deteriorat, bateria se poate supraîncălzi sau poate prezenta un risc de incendiu ori explozie.</li>
  <li>Nu folosiți, nu depozitați și nu transportați telefonul în locuri în care sunt depozitate materiale inflamabile sau explozibile (de exemplu, în benzinării, depozite de combustibil sau în uzine chimice). Nu folosiți telefonul în zonele în care sunt în desfășurare operațiuni de detonare sau în medii în care pot avea loc explozii, cum ar fi zonele de alimentare cu combustibil, depozitele de combustibil, sub puntea unei ambarcațiuni, în locațiile pentru transferarea sau depozitarea de combustibil sau de substanțe chimice și în zonele în care aerul conține chimicale sau particule, cum ar fi fibre, praf sau pudre metalice. În asemenea zone, scânteile pot produce o explozie sau un incendiu care pot provoca leziuni corporale sau chiar moartea.</li>
</ul>

<h3><a id="3_regulatory_information" name="3_regulatory_information"></a>3 Informații de reglementare</h3>

<h4><a id="3_unitedstates" name="3_unitedstates"></a>STATELE UNITE ALE AMERICII</h4>

<p><gkms:snippet contenteditable="false" id="7022385"><span class="SnippetContent notranslate"><img height="auto" width="auto" src="bc_7022385.png" alt="Sisteme de încărcare a bateriei"></span></gkms:snippet></p>

<h5><strong>Respectarea reglementărilor FCC</strong></h5>

<p>Notă: echipamentul a fost testat și s-a constatat că acesta corespunde limitelor unui dispozitiv digital din Clasa B, în conformitate cu secțiunea 15 din Regulamentul FCC. Aceste limite au fost stabilite pentru a asigura o protecție rezonabilă împotriva interferențelor dăunătoare cu aparatele casnice. Acest echipament generează, folosește și poate emite energie de radiofrecvență, iar dacă nu este instalat și utilizat conform instrucțiunilor, poate cauza interferențe dăunătoare cu radiocomunicațiile. Cu toate acestea, nimic nu garantează că nu vor apărea interferențe cu anumite aparate.</p>

<p>Dacă acest echipament cauzează interferențe dăunătoare privind recepția radio sau TV, fapt ce poate fi constatat prin pornirea și oprirea echipamentului, recomandăm ca utilizatorul să elimine interferența luând una sau mai multe dintre următoarele măsuri:</p>

<ul>
  <li>reorientați sau mutați antena de recepție;</li>
  <li>măriți distanța dintre echipament și receptor;</li>
  <li>conectați echipamentul la o priză într-un circuit diferit de cel la care este conectat receptorul;</li>
  <li>consultați-vă cu un distribuitor sau un tehnician radio/TV experimentat pentru asistență.</li>
</ul>

<p>Schimbările sau modificările neaprobate în mod expres de Google ar putea anula dreptul dvs. de a folosi echipamentul.</p>

<p>Pixel și Pixel XL sunt în conformitate cu secțiunea 15 din Regulamentul FCC. Funcționarea este supusă următoarelor 2 condiții:</p>

<ol>
  <li>aceste dispozitive nu trebuie să cauzeze interferențe dăunătoare;</li>
  <li>aceste dispozitive trebuie să accepte orice interferență primită, inclusiv interferența care poate determina o funcționare nedorită.</li>
</ol>

<h5><strong>Funcționarea în contact cu corpul</strong></h5>

<p>Pixel respectă specificațiile privind frecvența radio când este folosit la urechea dvs. sau la o distanță de 0,4 inchi (1,0 cm) de corp. Pixel XL respectă specificațiile privind frecvența radio când este folosit lângă urechea dvs. sau la o distanță de 0,4 inchi (1,0 cm) de corp. Asigurați-vă că accesoriile dispozitivului, cum ar fi husa ori tocul acestuia, nu au componente metalice. Țineți dispozitivul la distanță de corpul dvs., pentru a respecta cerințele privind distanța.</p>

<h5><strong>Informații privind rata de absorbție specifică (SAR)</strong></h5>

<p>Pixel și Pixel XL sunt proiectate pentru a respecta cerințele stabilite de Comisia Federală pentru Comunicații (S.U.A.) privind expunerea la undele radio.</p>

<p>Limita Ratei de absorbție specifice (SAR) adoptată de S.U.A. este de 1,6 W/kg dispusă pe un gram de țesut. Cea mai mare valoare SAR raportată la FCC pentru acest tip de dispozitiv respectă această limită.</p>

<p>Valorile SAR maxime ale dispozitivului Pixel raportate la FCC sunt:</p>

<ul>
  <li>0,92 W/kg când îl țineți la ureche;</li>
  <li>0,58 W/kg când îl purtați corespunzător asupra dvs.;</li>
  <li>0,58 W/kg când folosiți funcția hotspot Wi-Fi.</li>
</ul>

<p>Valorile SAR maxime ale dispozitivului Pixel XL raportate la FCC sunt:</p>

<ul>
  <li>0,89 W/kg când îl țineți la ureche;</li>
  <li>0,56 W/kg când îl purtați corespunzător asupra dvs.;</li>
  <li>0,56 W/kg când folosiți funcția hotspot Wi-Fi.</li>
</ul>

<h5><strong>Produs laser din Clasa 1</strong></h5>

<p>Pixel și Pixel XL sunt dispozitive laser din Clasa 1.</p>

<p>Designul acestor produse încorporează totuși componente optice, o carcasă de protecție și măsuri de protecție privind scanarea, astfel încât nu există niciun fel de acces la un nivel de radiații laser peste Clasa 1.</p>

<p>Atenție: folosirea comenzilor, ajustările sau procedurile, altele decât cele specificate aici, pot cauza expunerea la radiații periculoase.</p>

<h5><strong>Compatibilitatea cu aparatele auditive (HAC)</strong></h5>

<p>Pixel și Pixel XL au fost evaluate și certificate a fi compatibile cu aparatele auditive conform specificației tehnice ANSI C63.19.</p>

<p>Există două măsuri pentru compatibilitatea cu aparatele auditive:</p>

<ul>
  <li>evaluarea M, care este o măsură a rezistenței față de interferența cu frecvențele radio pentru cuplarea acustică cu aparatele auditive;</li>
  <li>evaluarea T, care este o măsură a performanței când telefonul este folosit cu un aparat auditiv cu cuplare inductivă (bobină cu inducție).</li>
</ul>

<p>Pixel este evaluat M4/T4, iar Pixel XL este evaluat M4/T4, în conformitate cu reglementările FCC privind compatibilitatea cu aparatele auditive pentru dispozitivele wireless.</p>

<p>Conform regulilor FCC, un telefon mobil este considerat compatibil cu aparatele auditive dacă este evaluat ca M3 sau M4 pentru cuplare acustică sau T3 ori T4 pentru cuplare inductivă.</p>

<p>Aceste telefoane au fost testate și aprobate pentru a fi folosite cu aparatele auditive pentru anumite tehnologii wireless pe care le utilizează. Cu toate acestea, este posibil să existe anumite tehnologii wireless noi folosite în aceste telefoane care nu au fost încă testate pentru utilizarea cu aparatele auditive. Este important să încercați diversele funcții ale telefonului cu atenție și în diferite locații, folosind aparatul auditiv sau implantul cohlear pentru a determina dacă auziți vreun zgomot interferent. Consultați-vă cu furnizorul dvs. de servicii sau cu Google pentru informații privind compatibilitatea cu aparatele auditive. Dacă aveți întrebări în legătură cu politicile de rambursare sau de schimbare a produsului, consultați-vă cu furnizorul dvs. de servicii sau cu comerciantul telefonului.</p>

<p>Dispozitivele nu au fost încă aprobate pentru compatibilitatea cu aparatele auditive în ceea ce privește funcționarea prin Wi-Fi.</p>

<h5><strong>Notificare pentru California</strong></h5>

<p>Acest produs sau ambalajul său conține Bisfenol-A (BPA), o substanță cunoscută în statul California ca fiind cauza unor probleme de reproducere.</p>

<h4><a id="3_canada" name="3_canada"></a>CANADA</h4>

<h5><strong>Industry Canada, Clasa B</strong></h5>

<p>Acest aparat digital din Clasa B respectă standardul canadian ICES-003.</p>

<p><strong>Notificare:</strong> reglementările Industry Canada prevăd că schimbările sau modificările neaprobate în mod expres de Google vă pot anula dreptul de a utiliza acest echipament.</p>

<h5><strong>Informații privind rata de absorbție specifică (SAR)</strong></h5>

<p>Puterea radiată la ieșire de dispozitivele Pixel și Pixel XL este sub limitele expunerii la frecvența radio stabilite de Industry Canada (IC). Dispozitivele au fost evaluate și s-a demonstrat că respectă Limitele privind expunerea la frecvența radio (FR) stabilite de IC. Dispozitivele trebuie folosite în așa fel încât potențialul contact al utilizatorului cu acestea în timpul funcționării normale să fie redus la minimum.</p>

<p>Când folosiți dispozitivul lângă corpul dvs. (în afara situațiilor în care îl țineți în mână sau la ureche), păstrați o distanță de 1 cm de corp pentru Pixel și de 1 cm de corp pentru Pixel XL, pentru a fi în concordanță cu modul în care a fost testat dispozitivul pentru respectarea cerințelor privind expunerea la RF. Asigurați-vă că accesoriile dispozitivului, cum ar fi husa ori tocul acestuia nu au componente metalice.</p>

<p>Valorile SAR maxime ale dispozitivului Pixel raportate la IC sunt:</p>

<ul>
  <li>0,92 W/kg când îl țineți la ureche;</li>
  <li>0,58 W/kg când îl purtați corespunzător asupra dvs.;</li>
  <li>0,58 W/kg când folosiți funcția hotspot Wi-Fi.</li>
</ul>

<p>Valorile SAR maxime ale dispozitivului Pixel XL raportate la IC sunt:</p>

<ul>
  <li>0,89 W/kg când îl țineți la ureche;</li>
  <li>0,56 W/kg când îl purtați corespunzător asupra dvs.;</li>
  <li>0,56 W/kg când folosiți funcția hotspot Wi-Fi.</li>
</ul>

<h5><strong>Notificări de la Industry Canada (IC)</strong></h5>

<p>Aceste dispozitive respectă standardele RSS fără licență stabilite de Industry Canada. Funcționarea este supusă următoarelor două condiții: (1) aceste dispozitive nu trebuie să cauzeze interferențe și (2) aceste dispozitive trebuie să accepte orice interferență, inclusiv interferențele care pot determina o funcționare nedorită.</p>

<h6><strong><em>Avertisment:</em></strong></h6>

<p>(i) dispozitivul care funcționează în banda 5150 – 5250 MHz este numai pentru utilizarea în interior, pentru a reduce potențialele interferențe dăunătoare cu sistemele de comunicații mobile prin satelit de pe același canal;</p>

<p>(ii) câștigul de antenă maxim permis pentru dispozitivele din benzile 5250 – 5350 MHz și 5470 – 5725 MHz trebuie să respecte limita e.i.r.p. (putere efectiv radiată izotropic);</p>

<p>(iii) câștigul de antenă maxim permis pentru dispozitivele din banda 5725 – 5825 MHz trebuie să respecte limitele e.i.r.p. specificate pentru funcționarea punct la punct și cea care nu este punct la punct, după caz;</p>

<p>(iv) de asemenea, utilizatorii trebuie să fie conștienți să radarele de mare putere sunt alocate ca utilizatori principali (utilizatori prioritari) ale benzilor 5250 – 5350 MHz și 5650 – 5850 MHz și că aceste radare pot cauza interferențe și/sau deteriorări dispozitivelor LE-LAN.</p>

<h4><a id="3_europeanunion" name="3_europeanunion"></a>UNIUNEA EUROPEANĂ</h4>



<h5><strong>Restricții în banda de 5 GHz</strong></h5>

<p>Funcția WLAN a dispozitivelor este limitată doar la utilizarea în interior când funcționează într-o gamă de frecvență de la 5150 la 5350 MHz pentru a reduce potențialele interferențe dăunătoare cu sistemele de comunicații mobile prin satelit de pe același canal.</p>

<h5><strong>Interferența frecvenței radio</strong></h5>

<p>Google nu are responsabilitatea pentru niciun fel de interferență radio sau de televiziune cauzată de o modificare neautorizată a dispozitivelor sau a accesoriilor ori printr-o înlocuire sau prin atașarea unor cabluri sau a unui echipament de conectare, în afara celor specificate de Google. Corectarea interferenței cauzate de o astfel de modificare, înlocuire sau atașare neautorizată este responsabilitatea utilizatorului. Google și distribuitorii săi autorizați nu sunt responsabili pentru nicio daună sau încălcare a reglementărilor guvernamentale care pot apărea în urma nerespectării acestor indicații de către utilizator.</p>

<h5><strong>Notificări CE</strong></h5>

<p>Google declară că Pixel și Pixel XL respectă cerințele esențiale și alte specificații relevante ale Directivei 2014/53/UE (Directiva privind echipamentul radio). Declarația completă de conformitate poate fi găsită la <a href="https://g.co/pixelphonefullinfo"><strong>g.co/pixelphonefullinfo</strong></a>.</p>

<p>Dispozitivele pot fi folosite în toate statele membre UE.</p>

<p>Marcajul următor este inclus în produs:</p>

<p><gkms:snippet contenteditable="false" id="7022294"><span class="SnippetContent notranslate"><img height="auto" width="auto" src="ce_7022294.png" alt="Conformitate europeană"></span></gkms:snippet></p>

<h5><strong>Informații privind rata de absorbție specifică (SAR)</strong></h5>

<p>Aceste dispozitive sunt clasificate pentru folosirea într-un mediu domestic tipic, din Clasa B.</p>

<p>Pixel respectă specificațiile privind frecvența radio când este folosit la urechea dvs. sau la o distanță de 0,5 cm de corp. Pixel XL respectă specificațiile privind frecvența radio când este folosit la urechea dvs. sau la o distanță de 0,5 cm de corp. Asigurați-vă că accesoriile dispozitivului, cum ar fi husa ori tocul acestuia, nu au componente metalice. Țineți dispozitivul la distanță de corpul dvs. pentru a respecta cerințele privind distanța. Pentru Pixel, cea mai mare valoare a Ratei de absorbție specifice (SAR) raportată pentru acest tip de dispozitiv când a fost testat la ureche este de 0,33 W/kg, iar când îl purtați corespunzător asupra dvs. este de 0,61 W/kg. Pentru Pixel XL, cea mai mare valoare a Ratei de absorbție specifice (SAR) raportată pentru acest tip de dispozitiv când a fost testat la ureche este de 0,25 W/kg, iar când îl purtați corespunzător asupra dvs. este de 0,44 W/kg.</p>

<h5><strong>Directiva privind deșeurile de echipamente electrice și electronice (DEEE) și de baterii</strong></h5>

<p><gkms:snippet contenteditable="false" id="7023395"><span class="SnippetContent notranslate"><img height="auto" width="auto" src="waste_7023395.png" alt="Nu aruncați bateriile în coșul de gunoi"></span></gkms:snippet></p>

<p>Conform Directivei privind deșeurile de echipamente electrice și electronice (DEEE), toate echipamentele electrice și electronice (EEE), inclusiv telefonul dvs. și accesoriile sale, trebuie să fie marcate cu simbolul care reprezintă o pubelă cu roți barată cu o cruce. Acest simbol indică faptul că dispozitivul nu poate fi eliminat ca deșeu municipal nesortat. Eliminarea dispozitivelor DEEE împreună cu deșeurile obișnuite poate constitui un risc pentru mediu și pentru sănătatea oamenilor, din cauza anumitor substanțe folosite în EEE și în bateriile acestora.</p>

<p>Conform directivei pentru DEEE, fiecare stat membru UE este responsabil pentru atingerea unui nivel înalt de colectare separată a DEEE în scopul tratării, recuperării și eliminării ecologice a acestora. Înainte de a arunca dispozitivul, reflectați puțin asupra unei modalități de a reduce cantitatea de DEEE pe care o produceți. De exemplu, ați putea să îl refolosiți, să îl reparați sau să îl transformați într-o operă de artă. Prin simpla prelungire a duratei de funcționare a dispozitivului respectiv, veți reduce cantitatea de deșeuri și veți contribui la atingerea obiectivelor UE.</p>

<p>Reușita acestei politici UE va depinde de contribuția dvs. activă, prin direcționarea deșeurilor DEEE către punctele de colectare cu instalații adecvate, dedicate eliminării acestui tip de deșeuri. Contactați autoritățile locale sau comerciantul pentru detalii cu privire la centrele de returnare și de colectare disponibile.</p>

<h5><strong>Respectarea directivei RoHS</strong></h5>

<p>Acest produs respectă Directiva 2011/65/UE a Parlamentului și a Consiliului European din 8 iunie 2011, cu privire la limitarea utilizării substanțelor periculoase în echipamentele electrice și electronice (RoHS) și amendamentele acesteia.</p>

<h5><strong>REACH</strong></h5>

<p>REACH (Înregistrarea, evaluarea, autorizarea și restricționarea substanțelor chimice, CE nr 1907/2006) este cadrul de reglementare al substanțelor chimice stabilit de UE. Google respectă reglementarea REACH, iar dispozitivul dvs. nu conține nicio Substanță deosebit de periculoasă (SVHC) care depășește limitele acestei reglementări. Suntem dedicați să oferim clienților informații despre substanțele chimice din produsele noastre, astfel încât să respectăm cerințele legale.</p>

<p>Punctul de contact pentru problemele de reglementare din UE este Google Commerce Limited, 70 Sir John Rogerson's Quay, Dublin 2, Irlanda.</p>

<h4><a id="3_australia" name="3_australia"></a>AUSTRALIA</h4>

<h5><strong>Informații privind rata de absorbție specifică (SAR)</strong></h5>

<p>Pixel respectă specificațiile privind frecvența radio când este folosit la urechea dvs. sau la o distanță de 0,5 cm de corp. Pixel XL respectă specificațiile privind frecvența radio când este folosit la urechea dvs. sau la o distanță de 0,5 cm de corp. Asigurați-vă că accesoriile dispozitivului, cum ar fi husa ori tocul acestuia, nu au componente metalice. Țineți dispozitivul la distanță de corpul dvs. pentru a respecta cerințele privind distanța. Pentru Pixel, cea mai mare valoare a Ratei de absorbție specifice (SAR) raportată pentru acest tip de dispozitiv când a fost testat la ureche este de 0,50 W/kg, iar când îl purtați corespunzător asupra dvs. este de 0,61 W/kg. Pentru Pixel XL, cea mai mare valoare a Ratei de absorbție specifice (SAR) raportată pentru acest tip de dispozitiv când a fost testat la ureche este de 0,29 W/kg, iar când îl purtați corespunzător asupra dvs. este de 0,44 W/kg.</p>

<p>Funcția WLAN a dispozitivelor este limitată doar la utilizarea în interior când funcționează într-o gamă de frecvență de la 5150 la 5350 MHz pentru a reduce potențialele interferențe dăunătoare cu sistemele de comunicații mobile prin satelit de pe același canal.</p>

<h4><a id="3_india" name="3_india"></a>INDIA</h4>

<h5><strong>Informații privind rata de absorbție specifică (SAR)</strong></h5>

<p>Telefonul este un emițător și un receptor radio. Acesta respectă regulamentul internațional privind limitarea expunerii umane la câmpurile electromagnetice și a fost special proiectat pentru a respecta regulamentul privind expunerea la undele radio stabilite de Departamentul de Telecomunicații, Ministerul Comunicațiilor și al Tehnologiei Informațiilor, Guvernul Indiei („DoT”). Regulamentul folosește o unitate de măsură cunoscută ca Rata absorbției specifice („SAR”): o unitate de măsură pentru cantitatea frecvenței radio absorbită de corp, când este folosit telefonul. Limita SAR în India pentru dispozitivele mobile este de 1,6 W/kg pe o masă de 1 gram de țesut uman.</p>

<p>Pixel respectă acest regulament când este folosit la urechea dvs. sau la o distanță de 1,0 cm de corp. Pixel XL respectă acest regulament când este folosit la urechea dvs. sau la o distanță de 1,0 cm de corp. Asigurați-vă că accesoriile dispozitivului, cum ar fi husa ori tocul acestuia, nu au componente metalice. Țineți dispozitivul la distanță de corpul dvs. pentru a respecta cerințele privind distanța. Pentru Pixel, cea mai mare valoare a Ratei de absorbție specifice (SAR) raportată pentru acest tip de dispozitiv când a fost testat la ureche este de 0,59 W/kg, iar când îl purtați corespunzător asupra dvs. este de 0,62 W/kg. Pentru Pixel XL, cea mai mare valoare a Ratei de absorbție specifice (SAR) raportată pentru acest tip de dispozitiv când a fost testat la ureche este de 0,46 W/kg, iar când îl purtați corespunzător asupra dvs. este de 0,45 W/kg.</p>

<p>De asemenea, puteți vedea valorile SAR pe site-ul DoT/Centrul de inginerie a telecomunicațiilor.</p>

<p>Deși majoritatea studiilor de laborator nu au putut găsi o legătură directă între expunerea la radiația frecvenței radio și sănătate, DoT a emis următoarele măsuri de precauție în timp ce folosiți telefonul mobil:</p>

<ul>
  <li>folosiți un sistem mâini libere (căști, set căști-microfon) cu o putere mai scăzută a emițătorului Bluetooth;</li>
  <li>asigurați-vă că telefonul mobil are o valoare SAR scăzută;</li>
  <li>efectuați apeluri scurte sau mai bine trimiteți un mesaj text (SMS). Acest sfat se aplică în special copiilor, adolescenților și femeilor însărcinate.</li>
  <li>folosiți telefonul mobil când calitatea semnalului este bună;</li>
  <li>este de preferat ca persoanele care au implanturi medicale active să păstreze telefonul mobil la cel puțin 15 cm distanță de implant.</li>
</ul>

<h5><strong>Reciclare, Managementul deșeurilor electrice și electronice și Declarația de manipulare</strong></h5>

<p><gkms:snippet contenteditable="false" id="7023395"><span class="SnippetContent notranslate"><img height="auto" width="auto" src="waste_7023395.png" alt="Nu aruncați bateriile în coșul de gunoi"></span></gkms:snippet></p>

<p>Google declară că telefonul a fost proiectat și produs în conformitate cu Regulile (Managementul) privind deșeurile electrice și electronice din 2016 (de acum înainte vor fi numite „<strong>Regulile</strong>”). Acesta respectă în mod special Regula 16 (1) pentru reducerea folosirii substanțelor periculoase în producerea echipamentului electric și electronic și concentrațiile maxime permise în funcție de greutate în materialele omogene (cu excepția unor scutiri menționate în programul II).</p>

<p>Manipularea sau eliminarea necorespunzătoare, spargerea accidentală, deteriorarea sau reciclarea necorespunzătoare a deșeurilor electrice și electronice pot prezenta riscuri, inclusiv, dar fără a se limita la, incendiu, explozii și/sau alte pericole și eliminarea necontrolată a deșeurilor, care ar putea fi în detrimentul/poate avea efecte negative asupra mediului, întrucât împiedică reutilizarea resurselor. Anumite deșeuri electrice și electronice pot conține substanțe chimice periculoase care, dacă nu sunt eliminate corespunzător, pot intoxica apa, solul și alte resurse naturale. Eliminarea necorespunzătoare poate dăuna vieții plantelor, a animalelor și a oamenilor.</p>

<h3><a id="4_trademarks" name="4_trademarks"></a>4 Mărcile comerciale</h3>

<p>LTE este o marcă comercială a ETSI.</p>

<p>Wi-Fi®, sigla Wi-Fi CERTIFIED și sigla Wi-Fi sunt mărci comerciale ale Wi-Fi Alliance.</p>

<p>Cuvântul și sigla Bluetooth® sunt mărci comerciale înregistrate deținute de Bluetooth SIG, Inc.</p>

<p>N-Mark este o marcă comercială deținută de NFC Forum, Inc.</p>

<p>Google, Android, sigla G, Pixel și alte mărci sunt mărci comerciale deținute de Google Inc.</p>

<p>Restul mărcilor comerciale aparțin proprietarilor lor respectivi.</p>
</div>
</body>
</html>