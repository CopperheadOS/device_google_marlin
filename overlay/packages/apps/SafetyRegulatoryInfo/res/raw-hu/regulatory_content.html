<html dir="ltr">
<head>
<style type="text/css">.gkms-gtt-answer-header, .gkms-gtt-message-header {
  color: black !important;
  font-family: Arial,Helvetica,sans-serif;
  font-weight: bold;
  margin-top: 2em;
  padding: 4px;
}
.gkms-gtt-answer-header {
  background-color: #e5ecf9;
  border-top: 1px solid #36c;
}
.gkms-gtt-message-header {
  background-color: #f8f8f8;
  border-top: 1px solid #ccc;
}
.gkms-gtt-hide {
  visibility: hidden;
}
</style>
<meta http-equiv="content-type" content="text/html;charset=utf-8"></meta>
<title>&nbsp;</title>
</head>
<body lang="hu" dir="ltr">

<div class="gkms web"><p><a href="#1_safety_regulatory_details">1.  Részletes biztonsági tudnivalók és az előírásoknak való megfeleléssel kapcsolatos információk</a></p>

<p><a href="#2_safety_guidelines">2.  Biztonsági irányelvek</a></p>

<p><a href="#3_regulatory_information">3.  Az előírásoknak való megfeleléssel kapcsolatos információk</a></p>

<blockquote>
<p><a href="#3_unitedstates">AMERIKAI EGYESÜLT ÁLLAMOK</a></p>

<p><a href="#3_canada">KANADA</a></p>

<p><a href="#3_europeanunion">EURÓPAI UNIÓ</a></p>

<p><a href="#3_australia">AUSZTRÁLIA</a></p>

<p><a href="#3_india">INDIA</a></p>
</blockquote>

<p><a href="#4_trademarks">4.  Védjegyek</a></p>

<h3><a id="1_safety_regulatory_details" name="1_safety_regulatory_details"></a>1.  Részletes biztonsági tudnivalók és az előírásoknak való megfeleléssel kapcsolatos információk</h3>

<p>Az alábbi részletes útmutató a Pixel vagy Pixel XL eszközhöz kapott nyomtatott biztonsági és jótállási tájékoztatóban szereplő alapvető biztonsági irányelveket tartalmazza. Ezenfelül további, az egészség védelmével és a biztonsággal kapcsolatos tippeket és az előírásoknak való megfeleléssel kapcsolatos információkat is tartalmaz.</p>

<p>Itt találhat teljes körű tájékoztatást telefonjáról:</p>

<ul>
  <li>Részletes felhasználói tájékoztató: <a href="https://g.co/pixelphonefullinf"><strong>g.co/pixelphonefullinfo</strong></a></li>
  <li>A biztonsággal, a környezetvédelemmel és az előírásoknak való megfeleléssel kapcsolatos tájékoztatás: <a href="https://g.co/pixelphonesafety"><strong>g.co/pixelphonesafety</strong></a> VAGY <strong>Beállítások</strong> &gt; <strong>A telefonról</strong> &gt; <strong>Biztonsági és az előírásokkal kapcsolatos útmutató</strong></li>
  <li>A vásárlás szerinti országra vonatkozó garanciális információk, például a fogyasztói követelések érvényesítésével kapcsolatban: <a href="https://g.co/pixelphonewarranty"><strong>g.co/pixelphonewarranty</strong></a></li>
  <li>Az elektronikus eszközökre vonatkozó előírások szerinti címkék és a telefonra vonatkozó fajlagos energiaelnyelési tényező (SAR) értéke: <strong>Beállítások</strong> &gt; <strong>A telefonról</strong> &gt; <strong>Szabályozási címkék</strong></li>
  <li>Átfogó online súgó: <a href="https://g.co/PixelCare"><strong><span class="notranslate">g.co/PixelCare</span></strong></a></li>
</ul>

<h3><a id="2_safety_guidelines" name="2_safety_guidelines"></a>2.  Biztonsági irányelvek</h3>

<p>A biztonsággal kapcsolatos további információkért feltétlenül olvassa el a következőt: <a href="https://g.co/pixelphonefullinf"><strong>g.co/pixelphonefullinfo</strong></a></p>

<h4><a id="2_basic_safety" name="2_basic_safety"></a>Alapvető biztonsági tudnivalók</h4>

<p>A telefon, annak tartozékai vagy a csatlakoztatott eszközök károsodásának elkerülése és a tűzesetek, égési sérülések vagy áramütés kockázatának csökkentése érdekében tartsa be az alábbi óvintézkedéseket:</p>

<ul>
  <li>Használat előtt távolítsa el az összes műanyag védőfóliát.</li>
  <li>Ne próbálja felnyitni vagy szétszerelni a telefont, az adaptert vagy a tartozékokat.</li>
  <li>Ne törje össze vagy lyukassza át a telefont, az adaptert vagy a tartozékokat.</li>
  <li>Ne zárja rövidre a külső érintkezőket vagy áramköröket, ne tegye ki a telefont vagy az adaptert nyílt láng vagy égő dohánytermék hatásának, valamint egyiket se dobja tűzbe vagy vízbe.</li>
  <li>Ne használja nedves kézzel, illetve víz vagy egyéb folyadékok közelében a telefont vagy az adaptert.</li>
  <li>Ha a telefont vagy az adaptert nedvesség éri, ne próbálja sütőben, mikrohullámú sütőben vagy szárítógépben megszárítani, mivel ez az eszköz károsodásához vezethet.</li>
  <li>Ne ejtse le, ne dobja el és ne hajlítsa meg a telefont vagy az adaptert.</li>
  <li>Ne használja a telefont vagy az adaptert, ha azok nem működnek megfelelően, illetve ha megsérültek vagy leestek.</li>
  <li>Ne csavarja meg és ne csípje be az USB-kábelt.</li>
  <li>A termék csak a következő műszaki paraméterekkel rendelkező Class 2 besorolású, korlátozott teljesítményű áramforrásokkal használható: 5 voltos egyenáramú, maximum 3 A; 9 voltos egyenáramú, maximum 2 A; vagy mindkettő.</li>
</ul>

<p>Tartson minimum 1 cm távolságot a teste és a telefon között.</p>

<p>A balesetek elkerülése érdekében (továbbá mivel ezt a legtöbb országban jogszabály tiltja) ne használja telefonját vezetés közben, és ne használja olyan más tevékenységek során sem, amelyeknek súlyos következményei lehetnek.</p>

<p>Repülés során a repülőgépen vagy közvetlenül a beszállást megelőzően kizárólag a légitársaság utasításainak megfelelően használja telefonját. A vezeték nélküli eszközök használata a repülőgépen megzavarhatja a vezeték nélküli hálózatokat, veszélyt jelenthet a repülőgép működésére, vagy jogszabályellenes lehet. Előfordulhat, hogy használhatja telefonját repülős üzemmódban.</p>

<p><strong>A rádiófrekvenciás kibocsátás biztonsága:</strong>  Telefonja használat közben rádiófrekvenciás energiát bocsát ki. Az Amerikai Egyesült Államok Szövetségi Távközlési Bizottsága (Federal Communications Commission, FCC) szerint: „Egyes egészségvédelemmel és biztonsággal foglalkozó érdekcsoportok úgy értelmeztek bizonyos jelentéseket, hogy szerintük a jelentésekben foglaltak arra mutatnak, hogy a vezeték nélküli eszközök használata kapcsolatba hozható a rákkal és más betegségekkel, és ilyen módon nagyobb kockázatot jelentenek a gyermekekre és a felnőttekre nézve. Noha ezek az állítások jelentős figyelmet kaptak a nyilvánosság részéről, jelenleg semmilyen tudományos bizonyíték nem támasztja alá a vezeték nélküli eszközök használata és a rák vagy más betegségek közötti ok-okozati összefüggést.” Az FCC további tájékoztatása ezzel kapcsolatban a következő címen található: <strong><a href="https://www.fcc.gov/encyclopedia/radio-frequency-safety">www.fcc.gov/encyclopedia/radio-frequency-safety</a></strong>.</p>

<h4><a id="2_emergency_calls" name="2_emergency_calls"></a>Segélyhívások</h4>

<ul>
  <li>A telefon a működéséhez rádiójeleket használ, amelyek nem tudják minden esetben garantálni a kapcsolatot.</li>
  <li>A vészhelyzeti kommunikáció esetében soha ne támaszkodjon kizárólag vezeték nélküli telefonra.</li>
</ul>

<h4><a id="2_storage_cleaning" name="2_storage_cleaning"></a>Tárolás és tisztítás</h4>

<p>A telefon használata, tárolása és tisztítása során kövesse az alábbi irányelveket:</p>

<ul>
  <li>Ne használja a telefont vagy adaptert 0 °C alatti vagy 40 °C feletti környezeti hőmérsékleten. Az ideális tárolási hőmérséklet 0 °C és 40 °C között van.</li>
  <li>Tisztítás előtt, villámláskor, vagy ha hosszabb ideig nem használja, húzza ki a telefont és az adaptert.</li>
  <li>Az eszköz és a tartozékok tisztításához használjon tiszta, puha és száraz ruhát.</li>
  <li>A telefon és a tartozékok tisztításához ne használjon vegyi tisztítószert, port vagy egyéb vegyi anyagokat (például alkohol vagy benzin).</li>
  <li>A telefon és töltője normál működés esetén hőt generál. Kerülje a tartós, közvetlen vagy közvetett érintkezést a bőrrel, mert ez kellemetlen érzést vagy égést okozhat.</li>
</ul>

<h4><a id="2_pacemaker_precautions" name="2_pacemaker_precautions"></a>Szívritmus-szabályozó és beültethető orvostechnikai eszközök használata esetén alkalmazandó óvintézkedések</h4>

<p>A telefon LTE, Wi-Fi és Bluetooth technológia segítségével fogad és küld jeleket, és olyan alkatrészekből áll, amelyek elektromágneses mezőt hoznak létre, amely megzavarhatja a szívritmus-szabályozók és egyéb beültetett orvostechnikai eszközök működését. Ha szívritmus-szabályozója vagy egyéb beültetett orvosi eszköze van, akkor tartsa be az alábbi óvintézkedéseket:</p>

<ul>
  <li>A telefont és a töltőt mindig tartsa 16 cm-nél távolabb a bőr felületétől a pacemaker vagy az egyéb beültetett orvosi eszközök környékén.</li>
  <li>Tartsa a telefont testének a pacemakerrel vagy az egyéb beültetett orvosi eszközökkel ellentétes oldalán.</li>
  <li>Ne hordja a telefont a mellső zsebében, illetve a szívritmus-szabályozóhoz vagy más beültetett orvostechnikai eszközhöz közeli zsebben.</li>
  <li>Ha kérdése merülne fel a telefon ilyen eszközzel való együttes használatával kapcsolatban, forduljon egészségügyi szolgáltatójához.</li>
  <li>Ha úgy véli, hogy az eszköz zavarja a szívritmus-szabályozó vagy az egyéb beültetett orvostechnikai eszköz működését, kapcsolja ki a telefont, és forduljon orvosához az adott beültetett orvostechnikai eszközre vonatkozó információkért.</li>
</ul>

<h4><a id="2_power_adapter_safety" name="2_power_adapter_safety"></a>A hálózati adapter biztonsága</h4>

<ul>
  <li>Amikor kihúzza a hálózati adaptert a konnektorból, mindig az adaptert húzza, soha ne a kábelt.</li>
  <li>Az eszköz csak az IEC 60950-1 szabványnak megfelelő, kisfeszültségű áramforrásként tanúsított és az IEEE 1725 szabvány akkumulátor-rendszerekre vonatkozó előírásai szerinti CTIA tanúsítás követelményeinek megfelelő váltóáramú adapterrel használható. Az eszköz tartozéka egy megfelelő tanúsítvánnyal rendelkező tápadapter. A Google Store rendszerén keresztül meghatározott forgalmazók/kiskereskedők által értékesített külön tápadapterek is rendelkeznek a megfelelő tanúsítvánnyal. Ne használjon olyan adaptereket vagy kiegészítőket, amelyeket a Google nem hagyott jóvá ehhez a telefonhoz.</li>
  <li>A telefon töltésekor győződjön meg róla, hogy a hálózati adapter a telefon közelében található konnektorba van bedugva, és könnyedén megközelíthető.</li>
  <li>A telefon kizárólag az USB-IF emblémával ellátott vagy az USB-IF megfelelőségi programját teljesítő adapterhez csatlakoztatható.</li>
</ul>

<h4><a id="2_battery_safety_disposal" name="2_battery_safety_disposal"></a>Az akkumulátor biztonsága és ártalmatlanítása</h4>

<ul>
  <li>A telefon az IEEE 1725 szabványnak megfelelő lítiumion-polimer vagy lítiumion akkumulátort tartalmaz. Ne próbálja meg eltávolítani az akkumulátort. A cseréhez vigye az eszközt a Google által jóváhagyott szervizközpontba. A nem megfelelő akkumulátor használata tűz, robbanás, szivárgás vagy más veszély kockázatát hordozza magában.</li>
  <li>Ha az akkumulátor szivárog, ügyeljen rá, hogy a szivárgó folyadék bőrrel, szemmel vagy ruházattal ne kerüljön érintkezésbe. Ha a folyadék szembe került, ne dörzsölje. A szemeit azonnal öblítse át tiszta vízzel, és kérjen orvosi segítséget.</li>
  <li>A szivárgó akkumulátort tartsa nyílt lángtól távol, mert fennáll a gyulladás vagy robbanás veszélye.</li>
  <li>A telefont, az akkumulátort és a tartozékokat a helyi jogszabályok előírásainak megfelelően selejtezze ki. Ne dobja a háztartási hulladék közé. A nem megfelelő kiselejtezés tűzzel, robbanással és/vagy egyéb veszélyekkel járhat.</li>
  <li>Az akkumulátort tartsa gyermekektől távol.</li>
</ul>

<h4><a id="2_hearing_protection" name="2_hearing_protection"></a>Hallásvédelem</h4>

<p>Az erős hanghatásnak (így például hangos zenének) való tartós kitettség halláskárosodást okozhat. Az esetleges halláskárosodás elkerülése érdekében csökkentse a fejhallgató vagy headset hangerejét biztonságos és kényelmes szintre, és kerülje a tartósan nagy hangerőn való használatot.</p>

<p><gkms:snippet contenteditable="false" id="7022384"><span class="SnippetContent notranslate"><img height="auto" width="auto" src="hearing_7022384.png" alt="Hallásvédelem"></span></gkms:snippet></p>

<h4><a id="2_child_safety" name="2_child_safety"></a>A gyermekek biztonsága</h4>

<p>A telefon apró alkatrészeket, műanyag összetevőket és éles szélekkel rendelkező alkatrészeket tartalmaz, amelyek sérülést vagy fulladásveszélyt okozhatnak. Ne hagyja a telefont és annak tartozékait kisgyermekek közelében, és ne engedje őket azokkal játszani. A kisgyermekek megsérülhetnek, vagy sérülést okozhatnak másoknak, illetve véletlenül kárt tehetnek a telefonban. Amennyiben a gyermek lenyel egy alkatrészt, azonnal kérjen orvosi segítséget.</p>

<h4><a id="2_environmental_restrictions" name="2_environmental_restrictions"></a>Környezeti korlátozások</h4>

<ul>
  <li>A telefon alkatrészeinek vagy a belső áramkörök károsodásának elkerülése érdekében ne használja vagy tárolja a telefont vagy annak tartozékait poros, füstös, párás vagy szennyezett környezetben, illetve mágneses mezők közelében.</li>
  <li>Ne tegye ki sugárzó hőnek vagy közvetlen napsugárzásnak. Ne hagyja a telefonját huzamosabb ideig olyan járműben vagy helyen, ahol a hőmérséklet meghaladhatja a 60 °C-ot, például az autó műszerfalának tetején, ablakpárkányon, fűtőfúvóka környékén, illetve közvetlen napfénynek vagy ultraibolya sugárzásnak kitett üveg mögött. Ezek a termék károsodását okozhatják, túlhevíthetik az akkumulátort, vagy tűz- és robbanásveszéllyel járhatnak.</li>
  <li>Ne használja, tárolja vagy szállítsa a telefont gyúlékony vagy robbanásveszélyes anyagokkal együtt (például üzemanyagtöltő állomásokon, üzemanyag-tárolóknál vagy vegyi üzemekben). Ne használja a telefont olyan helyeken, ahol robbantási munkálatokat végeznek, vagy potenciálisan robbanásveszélyes környezetben, például üzemanyagtöltő helyeken, üzemanyag-tárolóknál, hajófedélzet alatt, üzemanyag- vagy vegyi tároló vagy szállító üzemeknél, vagy olyan helyeken, ahol a levegőben vegyi anyagok vagy részecskék (például gabona, fém- és egyéb porok) találhatók. Ezeken a helyeken a szikrák robbanást vagy tüzet eredményezhetnek, ami személyi sérülést vagy akár halált is okozhat.</li>
</ul>

<h3><a id="3_regulatory_information" name="3_regulatory_information"></a>3.  Az előírásoknak való megfeleléssel kapcsolatos információk</h3>

<h4><a id="3_unitedstates" name="3_unitedstates"></a>AMERIKAI EGYESÜLT ÁLLAMOK</h4>

<p><gkms:snippet contenteditable="false" id="7022385"><span class="SnippetContent notranslate"><img height="auto" width="auto" src="bc_7022385.png" alt="Akkumulátortöltő rendszerek"></span></gkms:snippet></p>

<h5><strong>FCC szabályozásnak való megfelelőség</strong></h5>

<p>Megjegyzés: A készülék tesztelése során megállapították, hogy az megfelel a B osztályú digitális eszközökre vonatkozó FCC szabályzat 15. részében megállapított határérték-követelményeknek. A vonatkozó határértékeket úgy határozták meg, hogy azok lakóterületeken megfelelő védelmet nyújtsanak a káros interferenciával szemben. A készülék a használat során rádiófrekvenciás jeleket állít elő, használ és sugároz, amelyek az utasításoknak nem megfelelő használat esetén káros interferenciát okozhatnak a rádiós kommunikációban. Arra azonban nincs garancia, hogy egy adott telepítés esetén nem lép fel interferencia.</p>

<p>Ha a készülék káros interferenciát okoz a rádió- vagy televízióadások vételében (amelyet megállapíthat az eszköz ki- és bekapcsolásával), akkor javasoljuk, hogy az interferencia kiküszöböléséhez próbálkozzon meg az alábbi intézkedések bármelyikével:</p>

<ul>
  <li>Fordítsa el vagy helyezze át a vevőantennát.</li>
  <li>Növelje a távolságot a készülék és a vevő között.</li>
  <li>Csatlakoztassa a készüléket a vevőétől eltérő áramkörhöz tartozó konnektorba.</li>
  <li>Kérjen segítséget a márkakereskedőtől vagy egy tapasztalt rádió-/TV-szerelőtől.</li>
</ul>

<p>Azon módosítások, amelyek nem a Google kifejezett jóváhagyásával történnek, nem rendeltetésszerű használatot eredményezhetnek.</p>

<p>A Pixel és a Pixel XL megfelel az FCC-szabályzat 15. részének. A működéshez a következő két feltételnek kell teljesülnie:</p>

<ol>
  <li>Az eszközök nem kelthetnek káros interferenciát.</li>
  <li>Az eszközöknek el kell viselniük minden bejövő interferenciát, ideértve a nem kívánatos működést okozó interferenciát is.</li>
</ol>

<h5><strong>Testhez közeli működés</strong></h5>

<p>A fül közelében vagy a testtől 0,4 hüvelyk (1,0 cm) távolságra használva a Pixel megfelel a rádiófrekvenciára vonatkozó specifikációknak. A fül közelében vagy a testtől 0,4 hüvelyk (1,0 cm) távolságra használva a Pixel XL megfelel a rádiófrekvenciára vonatkozó specifikációknak. Győződjön meg róla, hogy az eszköz tartozékai, például az eszköz tokja és az eszköz tartója nem fém elemekből állnak. Az eszközt tartsa a testtől az előírt távolságra.</p>

<h5><strong>A fajlagos energiaelnyelési tényezőre (SAR) vonatkozó információk</strong></h5>

<p>A Pixel és a Pixel XL konstrukciójából kifolyólag megfelel az Amerikai Egyesült Államok Szövetségi Kommunikációs Bizottságának (Federal Communications Commission, FCC) rádióhullám-kitettségre vonatkozó követelményeinek.</p>

<p>A fajlagos energiaelnyelési tényezőnek (SAR) az Amerikai Egyesült Államok által elfogadott határértéke 1,6 W/kg egy gramm szövetre átlagolva. Az ezen eszköztípus esetében az FCC számára jelentett legmagasabb SAR-érték megfelel ennek a határértéknek.</p>

<p>A Pixel esetében az FCC-nél bejelentett legmagasabb SAR-értékek:</p>

<ul>
  <li>0,92 W/kg W/kg a fülhöz tartva</li>
  <li>0,58 W/kg a testen megfelelően viselve</li>
  <li>0,58 W/kg a Wi-Fi-hotspot funkció használatakor</li>
</ul>

<p>A Pixel XL FCC-nél bejelentett legmagasabb SAR-értékei a következők:</p>

<ul>
  <li>0,89 W/kg W/kg a fülhöz tartva</li>
  <li>0,56 W/kg a testen megfelelően viselve</li>
  <li>0,56 W/kg a Wi-Fi-hotspot funkció használatakor</li>
</ul>

<h5><strong>1. osztályú lézertermék</strong></h5>

<p>A Pixel és a Pixel XL 1. osztályú lézertermék.</p>

<p>E termékek azonban konstrukciójuknál fogva olyan optikai elemekkel, védőtokkal és letapogatásvédelemmel vannak ellátva, amelyek meggátolják az 1. osztályúnál magasabb szintű lézersugárzáshoz való hozzáférést.</p>

<p>Figyelmeztetés: Az ebben a részben megadottaktól eltérő vezérlőelemek, beállítások vagy eljárások alkalmazása esetén veszélyes sugárzásnak teheti ki magát!</p>

<h5><strong>Hallókészülék-kompatibilitás (HAC)</strong></h5>

<p>A Pixel és a Pixel XL értékelése során megállapítást nyert, hogy az eszközök az ANSI C63.19 specifikációinak megfelelően kompatibilisek a hallókészülékekkel.</p>

<p>A hallókészülékekkel való kompatibilitásnak két mutatója van:</p>

<ul>
  <li>M érték, amely az akusztikus kapcsolatú hallókészülékek rádiófrekvenciás interferenciával szembeni ellenállóságát mutatja;</li>
  <li>T érték, amely az induktív kapcsolatú (telecoil rendszerű) hallókészülékkel való használat során a teljesítményt méri.</li>
</ul>

<p>Az FCC vezeték nélküli készülékekre vonatkozó hallókészülék-kompatibilitási szabályozása szerint a Pixel M4/T4 besorolású, a Pixel XL pedig M4/T4 besorolású.</p>

<p>Az FCC szabályai szerint a mobiltelefon akkor számít hallókészülék-kompatibilisnek, amikor M3 vagy M4 besorolással rendelkezik az akusztikus kapcsolat, és T3 vagy T4 besorolással az induktív kapcsolat esetében.</p>

<p>E telefonok vizsgálata során megállapítást nyert, hogy az általuk használt vezeték nélküli technológiai megoldások némelyike alkalmas a hallókészülékekkel való használatra. E telefonokban azonban előfordulhatnak olyan újabb, vezeték nélküli technológiai megoldások is, amelyek esetében még nem került sor a hallókészülékekkel való használat vizsgálatára. Fontos, hogy hallókészülék vagy cochleáris implantátum használata közben különféle helyszíneken próbálja ki a telefonok különböző funkcióit az esetlegesen hallható interferencia megállapításához. A hallókészülék-kompatibilitással kapcsolatban forduljon szolgáltatójához vagy a Google-hoz. A visszaküldésre és cserére vonatkozó irányelvekkel kapcsolatban vegye fel a kapcsolatot szolgáltatójával vagy a telefon értékesítőjével.</p>

<p>Az eszközök nem rendelkeznek a Wi-Fi működéséhez kapcsolódó hallókészülék-kompatibilitási minősítéssel.</p>

<h5><strong>Kaliforniára vonatkozó figyelmeztetés</strong></h5>

<p>A termék vagy a csomagolása biszfenol A (BPA) vegyületet tartalmaz, amely Kalifornia állam megítélése szerint reprodukciós zavarokat okoz.</p>

<h4><a id="3_canada" name="3_canada"></a>KANADA</h4>

<h5><strong>Industry Canada, B osztály</strong></h5>

<p>Ez a B osztályú digitális berendezés megfelel a kanadai ICES-003 szabványnak.</p>

<p><strong>Megjegyzés:</strong> Az Industry Canada szabályozás előírásai szerint azon módosítások, amelyek nem a Google kifejezett jóváhagyásával történnek, megszüntethetik a jogát a berendezés működtetésére.</p>

<h5><strong>A fajlagos energiaelnyelési tényezőre (SAR) vonatkozó információk</strong></h5>

<p>A Pixel és a Pixel XL kisugárzott energiája az Industry Canada (IC) rádiófrekvenciás kitettségre vonatkozó határértékei alatt van. Az eszközök értékelése során megállapítást nyert, hogy megfelelnek az IC rádiófrekvenciás (RF) kitettségre vonatkozó határértékeinek. Az eszközök használatakor ügyelni kell arra, hogy az emberi szervezettel való érintkezés lehetősége a normál működés során a lehető legkisebb legyen.</p>

<p>Az eszköz test közelében való használatakor (a kézben vagy a fej közelében való használattól eltekintve), tartson a testtől 1 cm távolságot a Pixel, és 1 cm távolságot a Pixel XL esetében, a rádiófrekvenciás kitettség követelményeinek való megfelelés vizsgálata során alkalmazott módon. Győződjön meg róla, hogy az eszköz tartozékai, például az eszköz tokja és az eszköz tartója nem fém elemekből állnak.</p>

<p>A Pixel esetében az IC-nek bejelentett legmagasabb SAR-értékek a következők:</p>

<ul>
  <li>0,92 W/kg a fülhöz tartva</li>
  <li>0,58 W/kg a testen megfelelően viselve</li>
  <li>0,58 W/kg a Wi-Fi-hotspot funkció használatakor</li>
</ul>

<p>A Pixel XL esetében az IC-nek bejelentett legmagasabb SAR-értékek a következők:</p>

<ul>
  <li>0,89 W/kg a fülhöz tartva</li>
  <li>0,56 W/kg a testen megfelelően viselve</li>
  <li>0,56 W/kg a Wi-Fi-hotspot funkció használatakor</li>
</ul>

<h5><strong>Az Industry Canada (IC) figyelmeztetései</strong></h5>

<p>Az eszközök megfelelnek az Industry Canada nem engedélyköteles készülékekre vonatkozó RSS szabványainak. A működéshez a következő két feltételnek kell teljesülnie: (1) az eszközök nem okozhatnak interferenciát, és (2) az eszközöknek el kell viselniük minden interferenciát, ideértve az eszköz nem kívánatos működését okozó interferenciát is.</p>

<h6><strong><em>Figyelmeztetés:</em></strong></h6>

<p>(i) Az 5150–5250 MHz-es sávban működő eszközök kizárólag beltéri használatra készültek, hogy csökkentsék a közös csatornás mobil műholdas rendszerekkel fellépő interferencia valószínűségét;</p>

<p>(ii) az 5250–5350 MHz-es és 5470–5725 MHz-es sávban működő eszközök maximális antennanyereségének meg kell felelnie az e.i.r.p. határértéknek; és</p>

<p>(iii) az 5725–5825 MHz-es sávban működő eszközök maximális antennanyereségének meg kell felelnie az e.i.r.p. pont-pont és nem pont-pont működésre vonatkozó határértékeinek;</p>

<p>(iv) a felhasználóknak tisztában kell lenniük azzal, hogy az 5250–5350 MHz-es és az 5650–5850 MHz-es sávok elsődleges használói (prioritást élvező felhasználói) a nagy teljesítményű radarok, és ezek a radarok interferenciát és/vagy kárt okozhatnak a LE-LAN eszközökben.</p>

<h4><a id="3_europeanunion" name="3_europeanunion"></a>EURÓPAI UNIÓ</h4>



<h5><strong>Korlátozások az 5 GHz-es sávban</strong></h5>

<p>Az eszközök WLAN funkciója csak beltéri használatra szolgál az 5150–5350 MHz-es frekvenciatartományban való működés esetén, hogy kisebb legyen a közös csatornás mobil műholdas rendszerekkel fellépő interferencia valószínűsége.</p>

<h5><strong>Rádiófrekvenciák interferenciája</strong></h5>

<p>A Google nem vállal felelősséget az ezen eszközök vagy a tartozékok nem engedélyezett módosításából, vagy a Google által meghatározottaktól eltérő csatlakozókábelek és berendezések helyettesítéséből vagy csatlakoztatásából fakadó, rádióval vagy televízióval kapcsolatban fellépő interferenciáért. A nem engedélyezett módosításból, helyettesítésből vagy csatlakoztatásból fakadó interferencia elhárítása a felhasználó feladata. A Google, valamint hivatalos viszonteladói és értékesítői nem vállalnak felelősséget a jelen irányelvek be nem tartásából fakadó károkért vagy az állami szabályozás előírásainak megsértéséért.</p>

<h5><strong>CE-jelölés</strong></h5>

<p>A Google kijelenti, hogy a Pixel és a Pixel XL megfelel a 2014/53/EU irányelv (a rádióberendezésekről szóló irányelv) alapvető követelményeinek és egyéb vonatkozó rendelkezéseinek. A teljes megfelelőségi nyilatkozat a következő helyen található: <a href="https://g.co/pixelphonefullinf"><strong>g.co/pixelphonefullinfo</strong></a>.</p>

<p>Az eszközök az EU valamennyi tagállamában üzemeltethetők.</p>

<p>A terméken a következő jelölés van feltüntetve:</p>

<p><gkms:snippet contenteditable="false" id="7022294"><span class="SnippetContent notranslate"><img height="auto" width="auto" src="ce_7022294.png" alt="Európai megfelelőség"></span></gkms:snippet></p>

<h5><strong>A fajlagos energiaelnyelési tényezőre (SAR) vonatkozó információk</strong></h5>

<p>Az eszközök az általános B osztályú otthoni környezetben való használathoz vannak besorolva.</p>

<p>A fül közelében vagy a testtől 0,5 cm távolságra használva a Pixel megfelel a rádiófrekvenciára vonatkozó specifikációknak. A fül közelében vagy a testtől 0,5 cm távolságra használva a Pixel XL megfelel a rádiófrekvenciára vonatkozó specifikációknak. Győződjön meg róla, hogy az eszköz tartozékai, például az eszköz tokja és az eszköz tartója nem fém elemekből állnak. Az eszközt tartsa a testtől az előírt távolságra. A Pixel esetében az eszköztípus vonatkozásában jelentett fajlagos energiaelnyelési tényező (SAR) legmagasabb értéke a fülnél vizsgálva 0,33 W/kg, a testen megfelelően viselve pedig 0,61 W/kg volt. A Pixel XL esetében az eszköztípus vonatkozásában jelentett fajlagos energiaelnyelési tényező (SAR) legmagasabb értéke a fülnél vizsgálva 0,25 W/kg, a testen megfelelően viselve pedig 0,44 W/kg volt.</p>

<h5><strong>Az elektromos és elektronikai berendezések hulladékairól (WEEE) és az akkumulátorokról szóló irányelv</strong></h5>

<p><gkms:snippet contenteditable="false" id="7023395"><span class="SnippetContent notranslate"><img height="auto" width="auto" src="waste_7023395.png" alt="Ne dobja ki az akkumulátort a kukába"></span></gkms:snippet></p>

<p>Az elektromos és elektronikai berendezések hulladékairól (WEEE) szóló irányelv előírja, hogy minden elektromos és elektronikai berendezést (EEE), így az Ön telefonját és annak tartozékait is beleértve, az áthúzott kerekes kuka szimbólummal kell megjelölni. Ez a szimbólum azt jelenti, hogy a berendezést nem szabad a háztartási hulladékok közé dobni. A WEEE normál hulladékkal együtt való kidobása az elektromos és elektronikai berendezésben felhasznált egyes anyagok miatt kockázatot jelenthet a környezetre és az emberi egészségre.</p>

<p>A WEEE irányelv alapján valamennyi EU-tagállam felelős a WEEE nagy arányú begyűjtéséért kezelés, hasznosítás és környezetvédelmi szempontból megfelelő ártalmatlanítás céljából. Mielőtt kidobná eszközét, gondolkozzon el arról, hogyan csökkentheti az Ön által létrehozott WEEE mennyiségét. Például újra felhasználja, helyreállíthatja, vagy művészeti alkotást készíthet belőle. Eszköze élettartamának meghosszabbításával hozzájárul a keletkező hulladék csökkentéséhez, és segít az EU-nak a célkitűzései elérésében.</p>

<p>Az uniós politika sikere függ az Ön aktív hozzájárulásától is a WEEE elszállításával a megfelelő hulladékártalmatlanító létesítményekbe. A visszavételi és begyűjtési pontokkal kapcsolatos információkért vegye fel a kapcsolatot a helyi hatóságokkal vagy kereskedőjével.</p>

<h5><strong>RoHS-megfelelőség</strong></h5>

<p>Ez a termék megfelel az Európai Parlament és a Bizottság 2011. június 8. napján kelt 2011/65/EU számú, egyes veszélyes anyagok elektromos és elektronikus berendezésekben való alkalmazásának korlátozásáról szóló (RoHS) irányelvének és az irányelv módosításainak.</p>

<h5><strong>REACH</strong></h5>

<p>A REACH (vegyi anyagok regisztrálásáról, értékeléséről, engedélyezéséről és korlátozásáról szóló, EC 1907/2006. rendelet) az EU vegyi anyagok szabályozására szolgáló keretrendszere. A Google megfelel a REACH rendelkezéseinek, és az Ön eszköze nem tartalmaz a szabályozás határértékeit meghaladó mennyiségű különös aggodalomra okot adó anyagokat (SVHC). Elkötelezettek vagyunk amellett, hogy vásárlóink számára a jogi követelményeknek megfelelően biztosítsuk a termékeinkben található vegyi anyagokkal kapcsolatos információkat.</p>

<p>A EU-n belüli szabályozási kérdések ügyében illetékes kapcsolatfelvételi pont: Google Commerce Limited, 70 Sir John Rogerson's Quay, Dublin 2, Írország.</p>

<h4><a id="3_australia" name="3_australia"></a>AUSZTRÁLIA</h4>

<h5><strong>A fajlagos energiaelnyelési tényezőre (SAR) vonatkozó információk</strong></h5>

<p>A fül közelében vagy a testtől 0,5 cm távolságra használva a Pixel megfelel a rádiófrekvenciára vonatkozó specifikációknak. A fül közelében vagy a testtől 0,5 cm távolságra használva a Pixel XL megfelel a rádiófrekvenciára vonatkozó specifikációknak. Győződjön meg róla, hogy az eszköz tartozékai, például az eszköz tokja és az eszköz tartója nem fém elemekből állnak. Az eszközt tartsa a testtől az előírt távolságra. A Pixel esetében az eszköztípus vonatkozásában jelentett fajlagos energiaelnyelési tényező (SAR) legmagasabb értéke a fülnél vizsgálva 0,50 W/kg, a testen megfelelően viselve pedig 0,61 W/kg volt. A Pixel XL esetében az eszköztípus vonatkozásában jelentett fajlagos energiaelnyelési tényező (SAR) legmagasabb értéke a fülnél vizsgálva 0,29 W/kg, a testen megfelelően viselve pedig 0,44 W/kg volt.</p>

<p>Az eszközök WLAN funkciója csak beltéri használatra szolgál az 5150–5350 MHz-es frekvenciatartományban való működés esetén, hogy kisebb legyen a közös csatornás mobil műholdas rendszerekkel fellépő interferencia valószínűsége.</p>

<h4><a id="3_india" name="3_india"></a>INDIA</h4>

<h5><strong>A fajlagos energiaelnyelési tényezőre (SAR) vonatkozó információk</strong></h5>

<p>A telefon rádiójeleket sugároz és vesz. Megfelel az emberi testet érő elektromágneses mezők korlátozására vonatkozó nemzetközi irányelveknek, és konstrukciójánál fogva megfelel az India kormánya Kommunikációs és Információtechnológiai Minisztériumának Telekommunikációs Osztálya („DoT”) által megállapított, rádióhullámoknak való kitettségre vonatkozó irányelveknek. Az irányelvek a specifikus abszorpciós ráta („SAR”) néven ismert mértékegységet alkalmazzák, amely a telefon használata közben a test által elnyelt rádióhullám-mennyiség mértékegysége. Indiában a mobileszközök SAR-határértéke 1,6 W/kg 1 gramm emberi szövetre vetítve.</p>

<p>A fül közelében vagy a testtől 1,0 cm távolságra használva a Pixel megfelel ezeknek az irányelveknek. A fül közelében vagy a testtől 1,0 cm távolságra használva a Pixel XL megfelel ezeknek az irányelveknek. Győződjön meg róla, hogy az eszköz tartozékai, például az eszköz tokja és az eszköz tartója nem fém elemekből állnak. Az eszközt tartsa a testtől az előírt távolságra. A Pixel esetében az eszköztípus vonatkozásában jelentett fajlagos energiaelnyelési tényező (SAR) legmagasabb értéke a fülnél vizsgálva 0,59 W/kg, a testen megfelelően viselve pedig 0,62 W/kg volt. A Pixel XL esetében az eszköztípus vonatkozásában jelentett fajlagos energiaelnyelési tényező (SAR) legmagasabb értéke a fülnél vizsgálva 0,46 W/kg, a testen megfelelően viselve pedig 0,45 W/kg volt.</p>

<p>A SAR-értékeket a DoT/Telekommunikációs Mérnöki Központ webhelyén is megtekintheti.</p>

<p>Bár a legtöbb laboratóriumi tanulmány nem tudott közvetlen kapcsolatot kimutatni a rádiófrekvenciás sugárzásnak kitettség és az egészségi állapot között, a DoT a következő elővigyázatossági intézkedéseket írja elő a mobileszköz használata során:</p>

<ul>
  <li>Használjon vezeték nélküli szabadkezes rendszert (fejhallgató, headset) kis teljesítményű Bluetooth-adóval.</li>
  <li>Győződjön meg róla, hogy a mobiltelefon alacsony SAR-értékkel rendelkezik.</li>
  <li>Intézzen rövid hívásokat, vagy küldjön helyettük szöveges üzenetet (SMS). Ez a javaslat különösen érvényes a gyermekekre, serdülőkre és terhes nőkre.</li>
  <li>A mobiltelefont jó jelerősség mellett használja.</li>
  <li>Az orvosi implantátumokkal rendelkező személyek a mobiltelefont lehetőleg legalább 15 cm távolságra tartsák az implantátumtól.</li>
</ul>

<h5><strong>Újrahasznosításra, elektronikai hulladék kezelésére és ártalmatlanítására vonatkozó nyilatkozat</strong></h5>

<p><gkms:snippet contenteditable="false" id="7023395"><span class="SnippetContent notranslate"><img height="auto" width="auto" src="waste_7023395.png" alt="Ne dobja ki az akkumulátort a kukába"></span></gkms:snippet></p>

<p>A Google kijelenti, hogy az Ön telefonjának konstrukciója és kivitelezése megfelel az elektronikai hulladékról (azok kezeléséről) szóló 2016. évi szabályoknak (a továbbiakban „<strong>a Szabályok</strong>”). A Szabályok a veszélyes anyagok elektromos és elektronikus berendezések gyártásában való felhasználásának korlátozását írják elő, illetve szabályozzák a súly szerinti koncentrációjukat homogén anyagokban (a II. részben felsorolt kivételektől eltekintve).</p>

<p>Az elektronikai hulladék nem megfelelő kezelése, ártalmatlanítása, véletlen törése, sérülése vagy nem megfelelő újrahasznosítása veszélyekkel járhat, amelyek közé tartozhatnak a tűz-, robbanás- és egyéb veszélyek; emellett a nem megfelelő ártalmatlanítás az erőforrások újrafelhasználásának megakadályozásával káros hatással lehet a környezetre. Az elektronikai hulladékok veszélyes vegyi anyagokat tartalmazhatnak, amelyek a nem megfelelő ártalmatlanítás következtében megmérgezhetik a vizeket, a talajt és az egyéb természeti erőforrásokat. A nem megfelelő ártalmatlanítás károsíthatja a növény- és állatvilágot, valamint ártalmas lehet az emberi életre.</p>

<h3><a id="4_trademarks" name="4_trademarks"></a>4. Védjegyek</h3>

<p>Az LTE az ETSI védjegye.</p>

<p>A Wi-Fi® és a Wi-Fi CERTIFIED logó, valamint a Wi-Fi logó a Wi-Fi Alliance védjegyei.</p>

<p>A Bluetooth® márkanév és logók bejegyzett védjegyek, amelyek a Bluetooth SIG, Inc. tulajdonát képezik.</p>

<p>Az N-Mark az NFC Forum, Inc. védjegye.</p>

<p>A Google, az Android, a G embléma, a Pixel és a további jegyek a Google Inc. védjegyei.</p>

<p>Minden egyéb védjegy az adott tulajdonos tulajdona.</p>
</div>
</body>
</html>