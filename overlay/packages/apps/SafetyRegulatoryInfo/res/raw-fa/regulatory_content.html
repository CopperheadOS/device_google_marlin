<html dir="rtl">
<head>
<style type="text/css">.gkms-gtt-answer-header, .gkms-gtt-message-header {
  color: black !important;
  font-family: Arial,Helvetica,sans-serif;
  font-weight: bold;
  margin-top: 2em;
  padding: 4px;
}
.gkms-gtt-answer-header {
  background-color: #e5ecf9;
  border-top: 1px solid #36c;
}
.gkms-gtt-message-header {
  background-color: #f8f8f8;
  border-top: 1px solid #ccc;
}
.gkms-gtt-hide {
  visibility: hidden;
}
</style>
<meta http-equiv="content-type" content="text/html;charset=utf-8"></meta>
<title>&nbsp;</title>
</head>
<body lang="fa" dir="rtl">

<div class="gkms web"><p><a href="#1_safety_regulatory_details">۱  جزئیات ایمنی و مقررات نظارتی</a></p>

<p><a href="#2_safety_guidelines">۲  رهنمودهای ایمنی</a></p>

<p><a href="#3_regulatory_information">۳  مقررات نظارتی</a></p>

<blockquote>
<p><a href="#3_unitedstates">ایالات متحده</a></p>

<p><a href="#3_canada">کانادا</a></p>

<p><a href="#3_europeanunion">اتحادیه اروپا</a></p>

<p><a href="#3_australia">استرالیا</a></p>

<p><a href="#3_india">هند</a></p>
</blockquote>

<p><a href="#4_trademarks">۴  علائم تجاری</a></p>

<h3><a id="1_safety_regulatory_details" name="1_safety_regulatory_details"></a>۱  جزئیات ایمنی و مقررات نظارتی</h3>

<p>این راهنمای کامل ایمنی و مقررات نظارتی حاوی رهنمودهای اساسی ایمنی موجود در کتابچه چاپی ایمنی و ضمانت است که همراه با Pixel یا Pixel XL شما ارائه می‌شود. همچنین این راهنما حاوی نکاتی تکمیلی درباره سلامت و ایمنی و اطلاعاتی درباره مقررات نظارتی است.</p>

<p>اطلاعات کامل درباره تلفنتان در اینجا آمده است:</p>

<ul>
  <li>اطلاعات کامل کاربر: <a href="https://g.co/pixelphonefullinfo"><strong>g.co/pixelphonefullinfo</strong></a></li>
  <li>اطلاعات ایمنی، محیطی و مقررات نظارتی: <a href="https://g.co/pixelphonesafety"><strong>g.co/pixelphonesafety</strong></a> یا <strong>تنظیمات</strong> &gt; <strong>دربارهٔ گوشی</strong> &gt; <strong>راهنمای ایمنی و مقررات نظارتی</strong></li>
  <li>اطلاعات مربوط به ضمانت در کشور محل خرید دستگاه، از جمله دستورالعمل‌های مربوط به درخواست ضمانت: <a href="https://g.co/pixelphonewarranty"><strong>g.co/pixelphonewarranty</strong></a></li>
  <li>برچسب‌های نظارتی الکترونیکی و مقادیر نرخ جذب ویژه (SAR) برای تلفن شما: <strong>تنظیمات</strong> &gt; <strong>دربارهٔ گوشی</strong> &gt; <strong>برچسب‌های نظارتی</strong></li>
  <li>راهنمای جامع آنلاین: <a href="https://g.co/PixelCare"><strong><span class="notranslate">g.co/PixelCare</span></strong></a></li>
</ul>

<h3><a id="2_safety_guidelines" name="2_safety_guidelines"></a>۲  رهنمودهای ایمنی</h3>

<p>برای اطلاعات ایمنی بیشتر، حتماً به این سایت مراجعه کنید: <a href="https://g.co/pixelphonefullinfo"><strong>g.co/pixelphonefullinfo</strong></a></p>

<h4><a id="2_basic_safety" name="2_basic_safety"></a>اصول ایمنی عمومی</h4>

<p>برای جلوگیری از صدمه دیدن تلفن، لوازم جانبی یا هر دستگاه متصل به آن و برای کاهش احتمال خطر آتش‌سوزی، سوختگی یا برق‌گرفتگی، این اقدامات احتیاطی را رعایت کنید:</p>

<ul>
  <li>قبل از استفاده تمام روکش‌های پلاستیکی محافظتی را جدا کنید.</li>
  <li>سعی نکنید تلفن، آداپتور یا لوازم جانبی را باز کنید یا قطعات آن را جدا کنید.</li>
  <li>تلفن، آداپتور یا لوازم جانبی را نخراشید یا سوراخ نکنید.</li>
  <li>اتصالات خارجی یا مدارهای تلفن را کوتاه نکنید، تلفن یا آداپتور را در معرض شعله آتش باز یا محصولات دخانیاتی روشن قرار ندهید، یا برای دور انداختن، آن‌ها را در آتش یا آب نیندازید.</li>
  <li>از تلفن یا آداپتور در مجاورت آب یا مایعات دیگر استفاده نکنید یا با دست خیس آن‌ها را نگیرید.</li>
  <li>اگر تلفن یا آداپتور خیس شد، سعی نکنید آن را با گذاشتن در فر، مایکروفر یا خشک‌کن خشک کنید، زیرا ممکن است باعث وارد آمدن خسارت شود.</li>
  <li>تلفن یا آداپتور را نیندازید، پرت نکنید یا سعی نکنید آن را خم کنید.</li>
  <li>اگر تلفن یا آداپتور درست کار نمی‌کند یا آسیب‌دیده یا به زمین افتاده است، از آن استفاده نکنید.</li>
  <li>کابل USB را تاب ندهید یا آن را تحت فشار زیاد قرار ندهید.</li>
  <li>این محصول برای استفاده با منبع تغذیه محدود دارای گواهی کلاس ۲ دارای این مشخصات در نظر گرفته شده است: ۵ ولت DC، حداکثر ۳ آمپر؛ ۹ ولت DC، حداکثر ۲ آمپر؛ یا هردو.</li>
</ul>

<p>بین بدن و تلفن حداقل فاصله ۱ سانتی‌متری (۰٫۴ اینچی) را حفظ کنید.</p>

<p>برای کاهش احتمال تصادف (و به این دلیل که در بیشتر کشورها از نظر قانونی ممنوع است)، از تلفن خود هنگام رانندگی، کار با ماشین‌آلات یا انجام فعالیتی که ممکن است عواقب بالقوه خطرناکی در پی داشته باشد، استفاده نکنید.</p>

<p>هنگام پرواز یا درست قبل از سوار شدن به هواپیما، از تلفنتان تنها بر اساس دستورالعمل‌های ارائه‌شده توسط شرکت هواپیمایی استفاده کنید. استفاده از دستگاه‌های بی‌سیم در هواپیما ممکن است باعث ایجاد اختلال در شبکه‌های بی‌سیم آن شود و خطراتی برای کارکرد هواپیما به وجود آورد یا غیرقانونی باشد. شاید بتوانید از تلفن در «حالت هواپیما» استفاده کنید.</p>

<p><strong>ایمنی انتشار فرکانس رادیویی:</strong> تلفن شما در زمان استفاده، انرژی فرکانس رادیویی از خود منتشر می‌کند. طبق کمیسیون ارتباطات فدرال ایالات متحده (FCC): «برخی از گروه‌های مدافع سلامت و بهداشت از برخی از گزارش‌ها اینگونه برداشت می‌کنند که استفاده از دستگاه‌های بی‌سیم ممکن است با سرطان و بیماری‌های دیگر در ارتباط باشد و کودکان نسبت به بزرگسالان در معرض خطرات بیشتری هستند. درحالی‌که این اظهارات توجه عموم را به‌طور روزافزونی به خود جلب کرده است، درحال حاضر هیچ مدرک علمی‌ای رابطه‌ای علتی بین استفاده از دستگاه‌های بی‌سیم و سرطان یا بیماری‌های دیگر منتشر نکرده است.» اطلاعات بیشتر از FCC در <strong><a href="https://www.fcc.gov/encyclopedia/radio-frequency-safety">www.fcc.gov/encyclopedia/radio-frequency-safety</a></strong> قابل دسترسی است.</p>

<h4><a id="2_emergency_calls" name="2_emergency_calls"></a>تماس‌های اضطراری</h4>

<ul>
  <li>این تلفن با سیگنال‌های رادیویی کار می‌کند و نمی‌توان اتصال را در همه شرایط تضمین کرد.</li>
  <li>برای ارتباطات اضطراری هرگز تنها به تلفن‌های بی‌سیم تکیه نکنید.</li>
</ul>

<h4><a id="2_storage_cleaning" name="2_storage_cleaning"></a>ذخیره کردن و تمیز کردن</h4>

<p>هنگام استفاده، ذخیره کردن یا تمیز کردن تلفنتان، این دستورالعمل‌ها را دنبال کنید:</p>

<ul>
  <li>از تلفن یا آداپتور در دمای محیط کمتر از صفر درجه سانتیگراد (۳۲ درجه فارنهایت) یا بالاتر از ۴۰ درجه سانتیگراد (۱۰۴ درجه فارنهایت) استفاده نکنید. دمای ذخیره‌سازی ایده‌آل بین صفر تا ۴۰ درجه سانتیگراد (۳۲ تا ۱۰۴ درجه فارنهایت) است.</li>
  <li>قبل از تمیز کردن، در هنگام طوفان و رعد و برق، یا در صورتی که برای مدت طولانی استفاده نمی‌شود، تلفن و آداپتور را از برق بکشید.</li>
  <li>از پارچه‌ای تمیز، نرم و خشک برای تمیز کردن دستگاه و لوازم جانبی آن استفاده کنید.</li>
  <li>از شوینده‌های شیمیایی، پودر یا مواد شیمیایی دیگر (مانند الکل یا بنزین) برای پاک کردن تلفن یا لوازم جانبی آن استفاده نکنید.</li>
  <li>تلفن و شارژر آن در طی کارکرد عادی گرما تولید می‌کنند. از تماس طولانی‌مدت و مستقیم یا غیرمستقیم آن‌ها با پوست خودداری کنید، زیرا می‌تواند موجب ناراحتی یا سوختگی شود.</li>
</ul>

<h4><a id="2_pacemaker_precautions" name="2_pacemaker_precautions"></a>اقدامات احتیاطی برای ضربان‌ساز قلب و دستگاه‌های پزشکی درون‌کاشت</h4>

<p>تلفن شما با استفاده از فناوری LTE،‏ Wi-Fi و بلوتوث امواج را دریافت و مخابره می‌کند و حاوی قطعاتی است که میدان‌های الکترومغناطیسی ایجاد می‌کند که می‌تواند با ضربان‌ساز قلب و سایر دستگاه‌های درون‌کاشت پزشکی تداخل داشته باشد. اگر ضربان‌ساز قلب یا درون‌کاشت پزشکی دیگری دارید، این اقدامات احتیاطی را رعایت کنید:</p>

<ul>
  <li>همیشه تلفن و شارژر را در فاصله بیشتر از ۱۶ سانتی‌متر (۶ اینچی) از سطح پوست مجاور ضربان‌ساز قلب یا سایر درون‌کاشت‌های پزشکی نگه‌دارید.</li>
  <li>تلفن را در سمت مخالف دستگاه ضربان‌ساز یا سایر دستگاه‌های درون‌کاشت پزشکی نگه‌دارید.</li>
  <li>تلفن را در جیب روی سینه یا کنار ضربان‌ساز یا سایر درون‌کاشت‌های پزشکی حمل نکنید.</li>
  <li>اگر در ارتباط با استفاده از تلفنتان به همراه چنین دستگاه‌هایی سؤالی دارید، با پزشکتان مشورت کنید.</li>
  <li>اگر فکر می‌کنید این دستگاه با ضربان‌ساز قلب یا دستگاه درون‌کاشت پزشکی دیگری تداخل دارد، تلفن را خاموش کنید و برای اطلاعات ویژه دستگاه پزشکی‌تان با پزشک مشورت کنید.</li>
</ul>

<h4><a id="2_power_adapter_safety" name="2_power_adapter_safety"></a>ایمنی آداپتور برق</h4>

<ul>
  <li>هنگام جدا کردن آداپتور از پریز برق، خود آداپتور را بکشید و هرگز سیم را نکشید.</li>
  <li>این دستگاه باید با آداپتور AC استفاده شود که دارای گواهی خروجی منبع تغذیه محدود (Limited Power Source) مطابق با IEC 60950-1 است و مطابق با شرایط لازم گواهی CTIA برای سیستم باتری سازگار با IEEE 1725 واجد شرایط است. این دستگاه با یک عدد آداپتور AC ارائه می‌شود که گواهی مناسب را دارد. آداپتورهای AC جداگانه نیز که از طریق Google Store و نمایندگی‌ها/خرده‌فروش‌های منتخب به فروش می‌رسند دارای گواهی مناسب هستند. از آداپتورها یا لوازم جانبی‌ای که Google برای استفاده با این دستگاه تأیید نکرده استفاده نکنید.</li>
  <li>هنگام شارژ کردن تلفن، حتماً آداپتور برق را به پریز برقی نزدیک دستگاه بزنید که به‌آسانی قابل دسترس باشد.</li>
  <li>این تلفن را باید فقط به آداپتورهایی وصل کرد که دارای نشان‌واره USB-IF هستند یا برنامه سازگار با USB-IF را تکمیل کرده‌اند.</li>
</ul>

<h4><a id="2_battery_safety_disposal" name="2_battery_safety_disposal"></a>ایمنی باتری و نحوه دور انداختن باتری</h4>

<ul>
  <li>این تلفن حاوی پلیمر لیتیوم یون یا باتری لیتیوم یون است که منطبق بر استاندارد IEEE 1725 می‌باشد. سعی نکنید باتری را خودتان جدا کنید. برای تعویض باتری، دستگاه را به مرکز خدماتی دارای مجوز از طرف Google ببرید. استفاده از باتری فاقد شرایط ممکن است منجر به آتش‌سوزی، انفجار، نشتی یا سایر خطرات شود.</li>
  <li>اگر باتری نشتی دارد، مراقب باشید مایع آن در تماس با چشم، پوست یا لباستان قرار نگیرد. اگر مایع از قبل با چشمانتان تماس داشت، آن‌ها را نمالید. فوراً چشمانتان را با آب تمیز بشویید و با پزشک تماس بگیرید.</li>
  <li>باتری دارای نشتی را از آتش دور نگه‌دارید، زیرا خطر جرقه یا انفجار وجود دارد.</li>
  <li>تلفن، باتری و لوازم جانبی را براساس مقررات محلی دور بیندازید. آن را در زباله‌های خانگی معمولی دور نیندازید. دفع نادرست ممکن است منجر به آتش‌سوزی، انفجار و/یا خطرات دیگر شود.</li>
  <li>باتری را دور از دسترس کودکان قرار دهید.</li>
</ul>

<h4><a id="2_hearing_protection" name="2_hearing_protection"></a>مراقبت از شنوایی</h4>

<p>قرار گرفتن طولانی‌مدت در معرض صداهای بلند (از جمله موسیقی) می‌تواند به از دست دادن شنوایی منجر شود. برای جلوگیری از آسیب احتمالی به شنوایی، میزان صدای گوشی یا هدست را تا سطح ایمن و راحتی کم کنید و از گوش دادن به صدای بلند برای مدت طولانی خودداری کنید.</p>

<p><gkms:snippet contenteditable="false" id="7022384"><span class="SnippetContent notranslate"><img height="auto" width="auto" src="hearing_7022384.png" alt="مراقبت از شنوایی"></span></gkms:snippet></p>

<h4><a id="2_child_safety" name="2_child_safety"></a>ایمنی کودک</h4>

<p>تلفن شما دارای قطعات و بخش‌های پلاستیکی و قسمت‌هایی با لبه‌های تیز است (یا با این قطعات ارائه می‌شود) که می‌تواند باعث جراحت شود یا خطر خفگی به همراه داشته باشد. تلفن و لوازم جانبی آن را در دسترس کودکان خردسال قرار ندهید یا اجازه ندهید با آن‌ها بازی کنند. ممکن است به خود یا دیگران آسیب برسانند یا ممکن است تصادفاً باعث آسیب رساندن به تلفن شوند. اگر قطعات کوچک بلعیده شد فوراً با پزشک تماس بگیرید.</p>

<h4><a id="2_environmental_restrictions" name="2_environmental_restrictions"></a>محدودیت‌های محیطی</h4>

<ul>
  <li>برای جلوگیری از آسیب رسیدن به قطعات یا مدارهای داخلی تلفنتان، تلفن یا لوازم جانبی آن را در محیط‌های پر گرد و غبار، دودآلود، مرطوب، کثیف یا در مجاورت میدان‌های مغناطیسی استفاده یا نگهداری نکنید.</li>
  <li>تلفن را از منابع حرارتی دور نگه‌دارید و آن را در معرض نور مستقیم خورشید قرار ندهید. زمانی که دمای هوا از ۶۰ درجه سانتی‌گراد (۱۴۰ درجه فارنهایت) بیشتر است، تلفن را در داخل خودرو رها نکنید، مثلاً آن را روی داشبورد، لبه پنجره، نزدیک دریچه بخاری یا پشت شیشه‌ای که در معرض نور مستقیم خورشید یا اشعه قوی ماوراءبنفش است برای مدت زمان طولانی قرار ندهید. ممکن است به محصول صدمه بزند، باتری را داغ کند یا موجب آتش‌سوزی یا انفجار شود.</li>
  <li>تلفن را در محلی که مواد قابل اشتعال ذخیره شده‌اند (مانند پمپ بنزین، انبار سوخت، یا کارخانجات مواد شیمیایی) استفاده، نگهداری یا حمل و نقل نکنید. در مکان‌هایی که عملیات انفجاری درحال انجام است، یا در محیط‌هایی مانند مناطق سوخت‌گیری، انبارهای سرپوشیده، زیر عرشه کشتی، مکان‌های انبار یا انتقال سوخت یا مواد شیمیایی، و مکان‌هایی که هوای آن حاوی مواد یا ذرات شیمیایی مانند غبار، خاک یا پودر فلز است از تلفن استفاده نکنید. در این گونه مکان‌ها جرقه می‌تواند سبب انفجار یا آتش‌سوزی شود و منجر به صدمات بدنی یا حتی مرگ شود.</li>
</ul>

<h3><a id="3_regulatory_information" name="3_regulatory_information"></a>۳  اطلاعات قوانین نظارتی</h3>

<h4><a id="3_unitedstates" name="3_unitedstates"></a>ایالات متحده</h4>

<p><gkms:snippet contenteditable="false" id="7022385"><span class="SnippetContent notranslate"><img height="auto" width="auto" src="bc_7022385.png" alt="سیستم‌های شارژ باتری"></span></gkms:snippet></p>

<h5><strong>مطابقت با مقررات FCC</strong></h5>

<p>توجه: این دستگاه آزمایش شده و مطابقت آن با محدودیت‌های مجاز کلاس B دستگاه‌های دیجیتال، پیرو بخش ۱۵ قوانین FCC به تأیید رسیده است. این محدودیت‌ها برای ارائه محافظت منطقی دربرابر تداخل مضر در تأسیسات ساختمان‌های مسکونی درنظر گرفته شده‌اند. این دستگاه انرژی فرکانس رادیویی تولید کرده، استفاده می‌کند و می‌تواند منتشر کند و درصورتی که مطابق با دستورالعمل‌ها نصب و استفاده نشود ممکن است باعث تداخل مضر در ارتباطات رادیویی شود. اما، هیچ تضمینی وجود ندارد که در دستگاهی ویژه تداخلی روی ندهد.</p>

<p>اگر این دستگاه موجب تداخل مضر با گیرنده‌های رادیویی یا تلویزیونی شد، که می‌توان با خاموش و روشن کردن دستگاه این موضوع را مشخص کرد، توصیه می‌کنیم که کاربر با انجام یک یا چند اقدام زیر مشکل تداخل را برطرف کند:</p>

<ul>
  <li>جهت آنتن گیرنده یا محل آن را تغییر دهد.</li>
  <li>فاصله بین دستگاه و گیرنده را افزایش دهد.</li>
  <li>دستگاه را به پریز برقی غیر از پریزی که گیرنده به آن وصل است متصل کند.</li>
  <li>با فروشنده یا تکنسین مجرب رادیو/تلویزیون برای دریافت راهنمایی تماس بگیرد.</li>
</ul>

<p>تغییرات یا اصلاحاتی که Google صراحتاً تأیید نکرده است می‌تواند منجر به لغو مجوز شما برای کار کردن با دستگاه شود.</p>

<p>Pixel و Pixel XL با بخش ۱۵ قوانین FCC مطابقت دارند. کار کردن با دستگاه منوط به دو شرط زیر است:</p>

<ol>
  <li>این دستگاه‌ها نباید تداخل مضر ایجاد کنند.</li>
  <li>این دستگاه‌ها باید هرگونه تداخل دریافتی را بپذیرند، از جمله تداخل‌هایی که ممکن است باعث کارکرد نامطلوب شود.</li>
</ol>

<h5><strong>کارکرد در مجاورت بدن</strong></h5>

<p>Pixel با مشخصات فرکانس رادیویی هنگام استفاده در کنار گوش یا در فاصله ۰٫۴ اینچی (۱٫۰ سانتی‌متری) از بدن مطابقت دارد. Pixel XL با مشخصات فرکانس رادیویی هنگام استفاده در کنار گوش یا در فاصله ۰٫۴ اینچی (۱٫۰ سانتی‌متری) از بدن مطابقت دارد. مطمئن شوید لوازم جانبی دستگاه (مانند کیف و جلد آن) از قطعات فلزی تشکیل نشده باشد. دستگاه را از بدنتان دور نگه‌دارید و فاصله مورد نیاز را حفظ کنید.</p>

<h5><strong>اطلاعات نرخ جذب ویژه (SAR)</strong></h5>

<p>Pixel و Pixel XL همچنین به‌گونه‌ای طراحی شده‌اند تا با الزامات قرار گرفتن در معرض امواج رادیویی تعیین شده توسط کمیسیون ارتباطات فدرال ایالات متحده (FCC) مطابقت داشته باشند.</p>

<p>محدودیت مجاز نرخ جذب ویژه (SAR) تعیین شده توسط ایالات متحده آمریکا میزان متوسط ۱٫۶ وات بر کیلوگرم به ازای یک گرم بافت بدن است. بالاترین میزان SAR گزارش شده به FCC برای این نوع دستگاه با این محدودیت مطابقت دارد.</p>

<p>حداکثر مقادیر SAR برای ‏Pixel که به FCC گزارش‌شده عبارتند از:</p>

<ul>
  <li>۰٫۹۲ وات بر کیلوگرم هنگام نگه‌داشتن در کنار گوش</li>
  <li>۰٫۵۸ وات بر کیلوگرم هنگام حمل دستگاه به‌صورت مناسب روی بدن</li>
  <li>۰٫۵۸ وات بر کیلوگرم هنگام استفاده از عملکرد نقطه اتصال Wi-Fi</li>
</ul>

<p>حداکثر مقادیر SAR برای ‏Pixel XL که به FCC گزارش‌شده عبارتند از:</p>

<ul>
  <li>۰٫۸۹ وات بر کیلوگرم هنگام نگه‌داشتن در کنار گوش</li>
  <li>۰٫۵۶ وات بر کیلوگرم هنگام حمل دستگاه به‌صورت مناسب روی بدن</li>
  <li>۰٫۵۶ وات بر کیلوگرم هنگام استفاده از عملکرد نقطه اتصال Wi-Fi</li>
</ul>

<h5><strong>محصول کلاس ۱ لیزر</strong></h5>

<p>Pixel و Pixel XL، دستگاه‌های لیزری کلاس ۱ هستند.</p>

<p>با این حال، در طراحی این محصولات، نورشناسی، محفظه محافظ و محافظ اسکن طوری با هم ترکیب شده که هیچ‌گونه دسترسی به میزان تشعشع لیزری بالاتر از کلاس ۱ وجود ندارد.</p>

<p>احتیاط: استفاده از کنترل‌ها یا تنظیمات یا انجام فرآیندهایی غیر از موارد ذکرشده در اینجا ممکن است منجر به قرار گرفتن در معرض تشعشعات خطرناک شود.</p>

<h5><strong>سازگاری با دستگاه‌های کمک‌شنوایی (HAC)</strong></h5>

<p>Pixel و Pixel XL برای سازگاری با دستگاه‌های کمک‌شنوایی بر اساس مشخصات فنی ANSI C63.19 ارزیابی شده و دارای گواهی هستند.</p>

<p>دو نوع مقیاس برای سازگاری با دستگاه کمک شنوایی وجود دارد:</p>

<ul>
  <li>رتبه‌بندی M که مقیاسی از مصونیت در برابر تداخل فرکانس برای دستگاه‌های کمک شنوایی دارای جفت‌کننده صوتی است؛</li>
  <li>رتبه‌بندی T که مقیاسی از عملکرد هنگام استفاده با دستگاه کمک‌شنوایی دارای جفت‌کننده القایی (تله‌کویل) است.</li>
</ul>

<p>براساس قوانین FCC در رابطه با سازگاری دستگاه‌های بی‌سیم با دستگاه‌های کمک‌شنوایی، Pixel دارای رتبه‌بندی M4/T4 و Pixel XL دارای رتبه‌بندی M4/T4 است.</p>

<p>براساس قوانین FCC، دستگاه همراه درصورتی که دارای رتبه‌بندی M3 یا M4 برای جفت‌کننده صوتی یا T3 یا T4 برای جفت‌کننده القایی باشد سازگار درنظر گرفته می‌شود.</p>

<p>این تلفن‌ها برای استفاده با دستگاه‌های کمک‌شنوایی در رابطه با برخی از فناوری‌های بی‌سیم استفاده‌شده در آن‌ها، آزمایش شده و رتبه‌بندی شده‌اند. اما ممکن است فناوری‌های بی‌سیم جدیدتری در این تلفن‌ها استفاده شده باشد که هنوز برای استفاده با دستگاه‌های کمک‌شنوایی آزمایش نشده است. مهم است که سعی کنید قابلیت‌های مختلف این تلفن‌ها را به‌طور کامل و در مکان‌های مختلف با استفاده از دستگاه کمک‌شنوایی یا درون‌کاشت حلزونی‌تان امتحان کنید تا مشخص کنید که آیا نویز مزاحمی می‌شنوید. برای اطلاعات درباره سازگاری با دستگاه کمک شنوایی با ارائه‌دهنده خدمات خود یا Google مشورت کنید. اگر در رابطه با خط‌مشی‌های برگرداندن یا تعویض سؤالی دارید، با ارائه‌دهنده خدمات یا فروشنده تلفن تماس بگیرید.</p>

<p>این دستگاه‌ها در رابطه با کارکرد Wi-Fi برای سازگاری با دستگاه‌های کمک‌شنوایی رتبه‌بندی نشده است.</p>

<h5><strong>اعلامیه کالیفرنیا</strong></h5>

<p>این محصول یا بسته‌بندی آن حاوی بیسفنول آ (BPA) است، ماده‌ای که در ایالت کالیفرنیا به‌عنوان آسیب‌رسان به باروری معرفی شده است.</p>

<h4><a id="3_canada" name="3_canada"></a>کانادا</h4>

<h5><strong>Industry Canada، کلاس B</strong></h5>

<p>این دستگاه دیجیتال کلاس B با قانون کانادایی ICES-003 مطابقت دارد.</p>

<p><strong>توجه:</strong> براساس مقررات Industry Canada، ایجاد تغییرات یا اصلاحاتی در دستگاه که صریحاً توسط Google تأیید نشده باشد اختیار شما را برای به‌کارگیری این دستگاه لغو می‌کند.</p>

<h5><strong>اطلاعات نرخ جذب ویژه (SAR)</strong></h5>

<p>قدرت خروجی تشعشع از Pixel و Pixel XL زیر محدوده مجاز قرار گرفتن در معرض فرکانس رادیویی صنعت کانادا (IC) است. بر اساس ارزیابی انجام شده، این دستگاه‌ها با محدوده مجاز قرارگرفتن در معرض فرکانس رادیویی (RF) تعیین شده توسط IC مطابقت دارد. این دستگاه‌ها باید به صورتی استفاده شود که احتمال تماس انسان با آن در طی کارکرد عادی دستگاه به حداقل برسد.</p>

<p>هنگام استفاده از این دستگاه در مجاورت بدن (غیر از دست یا کنار گوش)، فاصله ۱٫۰ سانتی‌متری از بدن را برای Pixel و ۱٫۰ سانتی‌متری از بدن را برای Pixel XL حفظ کنید تا با شرایط آزمایش‌شده دستگاه برای مطابقت با الزامات قرار گرفتن در معرض RF هماهنگی داشته باشد. مطمئن شوید که لوازم جانبی دستگاه، مانند کیف و جلد آن از قطعات فلزی تشکیل نشده باشد.</p>

<p>حداکثر مقادیر SAR در ‏Pixel که به IC گزارش‌شده عبارتند از:</p>

<ul>
  <li>۰٫۹۲ وات بر کیلوگرم هنگام نگه‌داشتن در کنار گوش</li>
  <li>۰٫۵۸ وات بر کیلوگرم هنگام حمل دستگاه به‌صورت مناسب روی بدن</li>
  <li>۰٫۵۸ وات بر کیلوگرم هنگام استفاده از عملکرد نقطه اتصال Wi-Fi</li>
</ul>

<p>حداکثر مقادیر SAR در ‏Pixel XL که به IC گزارش‌شده عبارتند از:</p>

<ul>
  <li>۰٫۸۹ وات بر کیلوگرم هنگام نگه‌داشتن در کنار گوش</li>
  <li>۰٫۵۶ وات بر کیلوگرم هنگام حمل دستگاه به‌صورت مناسب روی بدن</li>
  <li>۰٫۵۶ وات بر کیلوگرم هنگام استفاده از عملکرد نقطه اتصال Wi-Fi</li>
</ul>

<h5><strong>اعلامیه‌های Industry Canada‏ (IC)</strong></h5>

<p>این دستگاه‌ها با استاندارد(های) RSS معاف از مجوز صنعت کانادا مطابقت دارند. کارکرد دستگاه‌ها منوط به این دو شرط است: (۱) این دستگاه‌ها نباید باعث ایجاد تداخل شوند، و (۲) این دستگاه‌ها باید هرگونه تداخلی را بپذیرند، از جمله تداخل‌هایی که ممکن است باعث کارکرد غیرمنتظره آن‌ها شوند.</p>

<h6><strong><em>اخطار:</em></strong></h6>

<p>(الف) کارکرد دستگاه در باند ۵۱۵۰ تا ۵۲۵۰ مگاهرتز فقط برای استفاده خارج از ساختمان است تا احتمال تداخل مضر در سیستم‌های ماهواره‌ای همراه دارای کانال مشترک کاهش یابد؛</p>

<p>(ب) حداکثر بهره مجاز آنتن برای دستگاه‌ها در باندهای ۵۲۵۰ تا ۵۳۵۰ مگاهرتز و ۵۴۷۰ تا ۵۷۲۵ مگاهرتز باید با محدوده e.i.r.p. مطابقت داشته باشد؛ و</p>

<p>(ج) حداکثر بهره مجاز آنتن برای دستگاه‌ها در باند ۵۷۲۵ تا ۵۸۲۵ مگاهرتز باید با محدودیت‌های مجاز e.i.r.p. مشخص‌شده برای کارکرد نقطه به نقطه و غیرنقطه به نقطه (براساس مربوط بودن) مطابقت داشته باشد.</p>

<p>(د) همچنین باید به کاربران یادآوری کرد که رادارهای دارای قدرت بالا به عنوان کاربران اولیه (کاربران دارای اولویت) باندهای ۵۲۵۰ تا ۵۳۵۰ مگاهرتز و ۵۶۵۰ تا ۵۸۵۰ مگاهرتز در نظر گرفته می‌شوند و این رادارها می‌تواند موجب تداخل و/یا صدمه به دستگاه‌های LE-LAN شود.</p>

<h4><a id="3_europeanunion" name="3_europeanunion"></a>اتحادیه اروپا</h4>

<h5><strong>محدودیت‌ها در باند ۵ گیگاهرتز</strong></h5>

<p>عملکرد WLAN این دستگاه‌ها فقط منحصر به استفاده داخل ساختمان هنگام کار در محدوده فرکانس ۵۱۵۰ تا ۵۳۵۰ مگاهرتز است تا احتمال تداخل مضر در سیستم‌های ماهواره‌ای همراه دارای کانال مشترک کاهش یابد.</p>

<h5><strong>تداخل فرکانس رادیویی</strong></h5>

<p>Google مسئولیت هیچ‌گونه تداخل رادیویی یا تلویزیونی ایجادشده در اثر ایجاد تغییر غیرمجاز در این دستگاه‌ها یا لوازم جانبی، یا توسط جایگزینی یا اتصال کابل و تجهیزاتی غیر از موارد مشخص‌شده توسط Google را به‌عهده نمی‌گیرد. مسئولیت اصلاح تداخل ناشی از این‌گونه تغییر، جایگزینی یا اتصال موارد غیرمجاز برعهده کاربر است. Google و نمایندگان مجاز فروش یا توزیع آن دربرابر هرگونه صدمه یا نقض مقررات دولتی که ممکن است از طرف کاربر و در نتیجه عدم رعایت این دستورالعمل‌ها صورت گرفته باشد تعهدی قبول نمی‌کند.</p>

<h5><strong>اعلامیه CE</strong></h5>

<p>بدین‌وسیله Google اعلام می‌کند که Pixel و Pixel XL با شرایط ضروری و دیگر مفاد مرتبط رهنمود ‪‪2014/53/EU‬‬ (رهنمود تجهیزات رادیویی) مطابقت دارند. اعلامیه کامل هماهنگی را می‌توانید در <a href="https://g.co/pixelphonefullinfo"><strong>g.co/pixelphonefullinfo</strong></a> پیدا کنید.</p>

<p>این دستگاه‌ها می‌توانند در همه کشورهای عضو اتحادیه اروپا استفاده شود.</p>

<p>علامت زیر در محصول موجود است:</p>

<p><gkms:snippet contenteditable="false" id="7022294"><span class="SnippetContent notranslate"><img height="auto" width="auto" src="ce_7022294.png" alt="علامت انطباق اروپا"></span></gkms:snippet></p>

<h5><strong>اطلاعات نرخ جذب ویژه (SAR)</strong></h5>

<p>این دستگاه‌ها درحال حاضر برای استفاده در محیط داخلی معمولی کلاس B طبقه‌بندی شده است.</p>

<p>Pixel با مشخصات فرکانس رادیویی هنگام استفاده در کنار گوش یا در فاصله ۰٫۵ سانتی‌متری از بدن مطابقت دارد. Pixel XL با مشخصات فرکانس رادیویی هنگام استفاده در کنار گوش یا در فاصله ۰٫۵ سانتی‌متری از بدن مطابقت دارد. مطمئن شوید لوازم جانبی دستگاه (مانند کیف و جلد آن) از قطعات فلزی تشکیل نشده باشد. دستگاه را از بدنتان دور نگه‌دارید و فاصله مورد نیاز را حفظ کنید. درمورد Pixel، بالاترین میزان نرخ جذب خاص (SAR) که برای این نوع دستگاه گزارش شده هنگام آزمایش در کنار گوش ۰٫۳۳ وات بر کیلوگرم و هنگام حمل دستگاه به‌صورت مناسبی روی بدن ۰٫۶۱ وات بر کیلوگرم است. درمورد Pixel XL، بالاترین میزان نرخ جذب خاص (SAR) که برای این نوع دستگاه گزارش شده هنگام آزمایش در کنار گوش ۰٫۲۵ وات بر کیلوگرم و هنگام حمل دستگاه به‌صورت مناسبی روی بدن ۰٫۴۴ وات بر کیلوگرم است.</p>

<h5><strong>رهنمود باتری‌ها و زباله‌های تجهیزات الکتریکی و الکترونیکی (WEEE)</strong></h5>

<p><gkms:snippet contenteditable="false" id="7023395"><span class="SnippetContent notranslate"><img height="auto" width="auto" src="waste_7023395.png" alt="باتری‌ها را در سطل زباله نیندازید"></span></gkms:snippet></p>

<p>براساس رهنمود زباله‌های تجهیزات الکتریکی و الکترونیکی (WEEE) همه تجهیزات الکتریکی و الکترونیکی (EEE)، از جمله تلفن شما و لوازم جانبی آن، باید دارای نماد سطل زباله خط‌خورده باشند. این نماد به معنای این است که تجهیزات نباید به‌عنوان زباله دسته‌بندی‌نشده شهری دور انداخته شوند. دور انداختن WEEE با زباله‌های عادی ممکن است به دلیل مواد خاصی که در تجهیزات الکتریکی و الکترونیکی و باتری‌های آن‌ها استفاده شده است سلامت انسان و محیط زیست را به خطر بیندازد.</p>

<p>تحت رهنمود WEEE، هر کشور عضو اتحادیه اروپا مسئول به‌دست آوردن سطح بالایی از جمع‌آوری WEEE برای تصفیه، بازیافت و دفع سازگار با محیط زیست است. قبل از اینکه دستگاهتان را دور بیندازید، یک لحظه درباره نحوه کاهش دادن میزان WEEE ایجادشده توسط خودتان فکر کنید. می‌توانید، برای مثال، آن را دوباره استفاده کنید، بازیافت کنید، یا آن را به اثری هنری تبدیل کنید. تنها با طولانی‌تر کردن عمر دستگاهتان، میزان زباله را کاهش داده‌اید و به اتحادیه اروپا در رسیدن به اهداف زیست‌محیطی‌اش کمک کرده‌اید.</p>

<p>موفقیت این خط‌مشی اتحادیه اروپا به مشارکت فعال شما در بازگرداندن زباله‌های WEEE خود به مکان‌هایی که برای دفع این‌گونه زباله‌ها اختصاص داده شده بستگی دارد. برای کسب اطلاع از جزئیات بازگرداندن و نقاط جمع‌آوری این‌گونه زباله‌ها با مقامات محلی خود تماس بگیرید.</p>

<h5><strong>مطابقت با RoHS</strong></h5>

<p>این محصول با رهنمود ‪2011/65/EU‬ پارلمان اروپا و مجمع ۸ ژوئن ۲۰۱۱، درمورد محدودیت استفاده از برخی مواد خطرآفرین در تجهیزات الکتریکی و الکترونیکی (RoHS) و الحاقیه‌های آن مطابقت دارد.</p>

<h5><strong>REACH</strong></h5>

<p>REACH (ثبت‌نام، ارزیابی، دادن مجوز و محدودیت مواد شیمیایی، EC شماره 1907/2006) چارچوب کار نظارت بر مواد شیمیایی اتحادیه اروپا است. Google با قوانین REACH مطابقت دارد و دستگاه شما حاوی مواد بسیار نگران‌کننده (SVHCs) بیشتر از میزان مجاز در این قانون نیست. برای مطابقت با ملزومات قانونی، ما متعهدیم که به مشتریان درباره مواد شیمیایی استفاده شده در محصولاتمان اطلاع دهیم.</p>

<p>آدرس تماس برای موضوعات مربوط به قوانین و مقررات در اتحادیه اروپا: Google Commerce Limited, 70 Sir John Rogerson's Quay, Dublin 2, Ireland.</p>

<h4><a id="3_australia" name="3_australia"></a>استرالیا</h4>

<h5><strong>اطلاعات نرخ جذب ویژه (SAR)</strong></h5>

<p>Pixel با مشخصات فرکانس رادیویی هنگام استفاده در کنار گوش یا در فاصله ۰٫۵ سانتی‌متری از بدن مطابقت دارد. Pixel XL با مشخصات فرکانس رادیویی هنگام استفاده در کنار گوش یا در فاصله ۰٫۵ سانتی‌متری از بدن مطابقت دارد. مطمئن شوید لوازم جانبی دستگاه (مانند کیف و جلد آن) از قطعات فلزی تشکیل نشده باشد. دستگاه را از بدنتان دور نگه‌دارید و فاصله مورد نیاز را حفظ کنید. درمورد Pixel، بالاترین میزان نرخ جذب خاص (SAR) که برای این نوع دستگاه گزارش شده هنگام آزمایش در کنار گوش ۰٫۵۰ وات بر کیلوگرم و هنگام حمل دستگاه به‌صورت مناسبی روی بدن ۰٫۶۱ وات بر کیلوگرم است. درمورد Pixel XL، بالاترین میزان نرخ جذب خاص (SAR) که برای این نوع دستگاه گزارش شده هنگام آزمایش در کنار گوش ۰٫۲۹ وات بر کیلوگرم و هنگام حمل دستگاه به‌صورت مناسبی روی بدن ۰٫۴۴ وات بر کیلوگرم است.</p>

<p>عملکرد WLAN این دستگاه‌ها فقط منحصر به استفاده داخل ساختمان هنگام کار در محدوده فرکانس ۵۱۵۰ تا ۵۳۵۰ مگاهرتز است تا احتمال تداخل مضر در سیستم‌های ماهواره‌ای همراه دارای کانال مشترک کاهش یابد.</p>

<h4><a id="3_india" name="3_india"></a>هند</h4>

<h5><strong>اطلاعات نرخ جذب ویژه (SAR)</strong></h5>

<p>تلفن شما یک فرستنده و گیرنده رادیویی است. این دستگاه با رهنمودهای بین‌المللی در رابطه با محدودیت قرار گرفتن در معرض میدان مغناطیسی برای انسان مطابقت دارد و به‌ویژه به‌صورتی طراحی شده که با رهنمودهای قرارگرفتن در معرض امواج رادیویی تعیین شده توسط اداره مخابرات، وزارت ارتباطات و فناوری اطلاعات، دولت هند («DoT») مطابقت داشته باشد. در این رهنمودها از واحد اندازه‌گیری معروف به نرخ جذب ویژه («SAR») استفاده شده است که واحد میزان جذب فرکانس رادیویی توسط بدن هنگام استفاده از تلفن است. محدوده مجاز SAR در هند برای دستگاه‌های همراه ۱٫۶ وات بر کیلوگرم به‌ازای یک گرم بافت انسان است.</p>

<p>Pixel هنگام استفاده در کنار گوش یا در فاصله ۱٫۰ سانتی‌متری از بدن با این رهنمودها مطابقت دارد. Pixel XL هنگام استفاده در کنار گوش یا در فاصله ۱٫۰ سانتی‌متری از بدن با این رهنمودها مطابقت دارد. مطمئن شوید لوازم جانبی دستگاه (مانند کیف و جلد آن) از قطعات فلزی تشکیل نشده باشد. دستگاه را از بدنتان دور نگه‌دارید و فاصله مورد نیاز را حفظ کنید. درمورد Pixel، بالاترین میزان نرخ جذب خاص (SAR) که برای این نوع دستگاه گزارش شده هنگام آزمایش در کنار گوش ۰٫۵۹ وات بر کیلوگرم و هنگام حمل دستگاه به‌صورت مناسبی روی بدن ۰٫۶۲ وات بر کیلوگرم است. درمورد Pixel XL، بالاترین میزان نرخ جذب خاص (SAR) که برای این نوع دستگاه گزارش شده هنگام آزمایش در کنار گوش ۰٫۴۶ وات بر کیلوگرم و هنگام حمل دستگاه به‌صورت مناسبی روی بدن ۰٫۴۵ وات بر کیلوگرم است.</p>

<p>همچنین می‌توانید مقادیر SAR را در وب‌سایت DoT/ Telecommunication Engineering Centre مشاهده کنید.</p>

<p>باوجود اینکه بیشتر مطالعات آزمایشگاهی قادر به پیدا کردن رابطه مستقیمی بین قرار گرفتن در معرض امواج رادیویی و سلامت نبوده‌اند، براساس دستور DoT اقدامات پیشگیرانه زیر هنگام استفاده از گوشی دستگاه همراه باید رعایت شود:</p>

<ul>
  <li>از سیستم هندزفری بی‌سیم (هدفون، هدست) با بلوتوث دارای قدرت تشعشع کم استفاده کنید.</li>
  <li>مطمئن شوید که تلفن همراه شما دارای میزان SAR پایینی است.</li>
  <li>تماس‌های تلفنی را کوتاه کنید یا به جای آن پیام نوشتاری (پیامک) ارسال کنید. این توصیه مخصوصاً برای کودکان، نوجوانان و زنان باردار کاربرد دارد.</li>
  <li>هنگامی از تلفن همراه استفاده کنید که کیفیت سیگنال خوب است.</li>
  <li>افراد دارای درون‌کاشت‌های پزشکی باید ترجیحاً تلفن را در فاصله حداقل ۱۵ سانتی‌متری از درون‌کاشت نگه دارند.</li>
</ul>

<h5><strong>بیانیه بازیافت، مدیریت و کنترل زباله‌های الکترونیکی</strong></h5>

<p><gkms:snippet contenteditable="false" id="7023395"><span class="SnippetContent notranslate"><img height="auto" width="auto" src="waste_7023395.png" alt="باتری‌ها را در سطل زباله نیندازید"></span></gkms:snippet></p>

<p>در هند، این برچسب نشانگر این است که محصول نباید با زباله‌های خانگی دور انداخته شود. باید به مرکز مناسبی برده شود تا برای بازیافت و بازیابی آن اقدام کنند. </p>

<p>Google اعلام می‌کند که طراحی و تولید تلفن شما با قوانین (مدیریت) زباله‌های الکترونیکی ۲۰۱۶ (که از این به بعد «<strong>قوانین</strong>» نامیده می‌شود) مطابقت دارد و به ویژه با قانون ۱۶ (۱) کاهش استفاده از مواد خطرناک در تولید تجهیزات الکتریکی و الکترونیکی و حداکثر میزان مجاز غلظت وزنی در مواد همگن (جز برای موارد معاف فهرست‌شده در برنامه دوم) مطابقت می‌کند.</p>

<p>استفاده و دفع نامناسب، شکستن تصادفی، آسیب دیدن یا بازیافت نامناسب زباله‌های الکترونیکی ممکن است خطراتی ایجاد کند که شامل، اما نه محدود به، آتش‌سوزی، انفجار و خطرات دیگر، و دفع کنترل نشده زباله‌ها شود که ممکن است دارای اثرات سوء و زیان‌آوری برای محیط زیست باشد زیرا مانع استفاده مجدد از منابع می‌شود. برخی از زباله‌های الکترونیکی ممکن است حاوی مواد شیمیایی خطرناکی باشند که اگر به‌صورت نادرست دفع شوند ممکن است آب، خاک و منابع طبیعی دیگر را سمی کنند. دفع نامناسب ممکن است باعث آسیب رسیدن به گیاهان، حیوانات و زندگی بشر شود.</p>

<h3><a id="4_trademarks" name="4_trademarks"></a>۴  علامت‌های تجاری</h3>

<p>LTE علامت تجاری ETSI است.</p>

<p>Wi-Fi®‎، نشان‌واره Wi-Fi CERTIFIED و نشان‌واره Wi-Fi علامت‌های تجاری Wi-Fi Alliance هستند.</p>

<p>علامت کلمه Bluetooth®‎ و نشان‌واره‌های آن علامت‌های تجاری ثبت‌شده متعلق به Bluetooth SIG, Inc هستند.</p>

<p>N-Mark علامت تجاری NFC Forum, Inc.‎ است.</p>

<p>Google،‏ Android، نشان‌واره G،‏ Pixel،‏ و علائم دیگر علامت‌های تجاری Google Inc.‎ هستند.</p>

<p>همه علامت‌های تجاری دیگر متعلق به مالکان مربوطه آن‌ها است.</p>
</div>
</body>
</html>