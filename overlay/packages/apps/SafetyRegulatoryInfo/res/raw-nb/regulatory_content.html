<html dir="ltr">
<head>
<style type="text/css">.gkms-gtt-answer-header, .gkms-gtt-message-header {
  color: black !important;
  font-family: Arial,Helvetica,sans-serif;
  font-weight: bold;
  margin-top: 2em;
  padding: 4px;
}
.gkms-gtt-answer-header {
  background-color: #e5ecf9;
  border-top: 1px solid #36c;
}
.gkms-gtt-message-header {
  background-color: #f8f8f8;
  border-top: 1px solid #ccc;
}
.gkms-gtt-hide {
  visibility: hidden;
}
</style>
<meta http-equiv="content-type" content="text/html;charset=utf-8"></meta>
<title>&nbsp;</title>
</head>
<body lang="no" dir="ltr">

<div class="gkms web"><p><a href="#1_safety_regulatory_details">1  Detaljerte opplysninger om sikkerhet og regelverk</a></p>

<p><a href="#2_safety_guidelines">2  Retningslinjer for sikkerhet</a></p>

<p><a href="#3_regulatory_information">3  Informasjon om forskrifter</a></p>

<blockquote>
<p><a href="#3_unitedstates">USA</a></p>

<p><a href="#3_canada">CANADA</a></p>

<p><a href="#3_europeanunion">EU</a></p>

<p><a href="#3_australia">AUSTRALIA</a></p>

<p><a href="#3_india">INDIA</a></p>
</blockquote>

<p><a href="#4_trademarks">4  Varemerker</a></p>

<h3><a id="1_safety_regulatory_details" name="1_safety_regulatory_details"></a>1  Detaljerte opplysninger om sikkerhet og forskrifter</h3>

<p>Denne detaljerte veiledningen inneholder de grunnleggende retningslinjene for sikkerhet som finnes i det trykte garanti- og sikkerhetsheftet som følger med Pixel og Pixel XL. Den inkluderer også flere helse- og sikkerhetstips samt informasjon om regelverk.</p>

<p>Du finner fullstendig informasjon om telefonen din her:</p>

<ul>
  <li>Fullstendig brukerinformasjon: <a href="https://g.co/pixelphonefullinfo"><strong>g.co/pixelphonefullinfo</strong></a>.</li>
  <li>Informasjon om sikkerhet, miljø og regelverk: <a href="https://g.co/pixelphonesafety"><strong>g.co/pixelphonesafety</strong></a> ELLER <strong>Innstillinger</strong> &gt; <strong>Om telefonen</strong> &gt; <strong>Håndbok for sikkerhet og regelverk</strong>.</li>
  <li>Garantidetaljer som gjelder for kjøpslandet ditt, inkludert veiledning for å fremsette krav: <a href="https://g.co/pixelphonewarranty"><strong>g.co/pixelphonewarranty</strong></a>.</li>
  <li>Elektronisk forskriftsmessig merking og SAR-verdiene (spesifikk absorpsjonsrate) for telefonen din: <strong>Innstillinger</strong> &gt; <strong>Om telefonen</strong> &gt; <strong>Forskriftsmessig merking</strong>.</li>
  <li>Omfattende hjelp på nettet: <a href="https://g.co/PixelCare"><strong><span class="notranslate">g.co/PixelCare</span></strong></a>.</li>
</ul>

<h3><a id="2_safety_guidelines" name="2_safety_guidelines"></a>2  Retningslinjer for sikkerhet</h3>

<p>Du finner mer sikkerhetsinformasjon her: <a href="https://g.co/pixelphonefullinfo"><strong>g.co/pixelphonefullinfo</strong></a></p>

<h4><a id="2_basic_safety" name="2_basic_safety"></a>Grunnleggende sikkerhet</h4>

<p>For å unngå skade på telefonen, tilbehøret eller enheter som er koblet til telefonen samt redusere risikoen for brann eller elektrisk støt, følg disse forholdsreglene:</p>

<ul>
  <li>Fjern all beskyttende plastfilm før bruk.</li>
  <li>Ikke prøv å åpne eller ta fra hverandre telefonen, adapteren eller tilbehør.</li>
  <li>Ikke knus eller lag hull i telefonen, adapteren eller tilbehør.</li>
  <li>ikke kortslutt eksterne kontakter eller kretser, ikke utsett telefonen eller adapteren for åpen ild eller tente tobakksprodukter og ikke kasser telefonen eller adapteren ved å brenne dem eller kaste dem i vannet.</li>
  <li>Ikke bruk telefonen eller adapteren i nærheten av vann eller andre væsker. Unngå å ta i den med våte hender.</li>
  <li>Hvis telefonen eller adapteren blir våt, må du ikke forsøke å tørke den ved hjelp av en ovn, mikrobølgeovn eller tørketrommel da dette kan forårsake skade.</li>
  <li>Ikke slipp, kast eller bøy telefonen eller adapteren.</li>
  <li>Ikke bruk telefonen eller adapteren hvis de ikke fungerer som de skal, eller hvis har blitt skadet eller mistet i gulvet.</li>
  <li>Ikke vri eller klem på USB-kabelen.</li>
  <li>Dette produktet er beregnet for bruk med en sertifisert og begrenset klasse 2-strømkilde med følgende spesifikasjoner: 5 volts likestrøm og maks 3 ampere, 9 volts likestrøm og maks 2 ampere, eller begge.</li>
</ul>

<p>Oppretthold en minimumsavstand på 1 cm mellom kroppen din og telefonen.</p>

<p>For å redusere risikoen for ulykker (og fordi det er forbudt ved lov i de fleste land) må du ikke bruke telefonen mens du kjører eller bruker maskiner. Du må heller ikke bruke den mens du holder på med andre aktiviteter med potensielt alvorlige konsekvenser.</p>

<p>Om bord i fly eller umiddelbart før ombordstigning må du bare bruke telefonen i henhold til instruksjonene fra flyselskapet. Bruk av trådløse enheter i fly kan forstyrre trådløse nettverk, utgjøre en fare for flyets instrumenter eller være ulovlig. Det kan hende du kan bruke telefonen i flymodus.</p>

<p><strong>Sikkerhet ved radiofrekvensutslipp:</strong>  Telefonen avgir radiofrekvensenergi ved bruk. USAs FCC (Federal Communications Commission) har uttalt følgende: «Enkelte interessegrupper for helse og sikkerhet har tolket visse rapporter dit hen at bruk av trådløse enheter kan knyttes til utvikling av kreft og andre sykdommer, og at dette er en større risiko hos barn enn hos voksne. Selv om disse gruppenes påstander har fått økt oppmerksomhet i det offentlige, finnes det på dette tidspunktet ikke noen vitenskapelige bevis som knytter bruk av trådløse enheter til utvikling av kreft eller andre sykdommer.» Du kan lese mer om dette på FCCs nettsted: <strong><a href="https://www.fcc.gov/encyclopedia/radio-frequency-safety">www.fcc.gov/encyclopedia/radio-frequency-safety</a></strong>.</p>

<h4><a id="2_emergency_calls" name="2_emergency_calls"></a>Nødanrop</h4>

<ul>
  <li>Denne telefonen bruker radiosignaler som ikke kan garantere forbindelse under alle forhold.</li>
  <li>Du må aldri stole utelukkende på trådløse telefoner for nødkommunikasjon.</li>
</ul>

<h4><a id="2_storage_cleaning" name="2_storage_cleaning"></a>Oppbevaring og rengjøring</h4>

<p>Følg disse retningslinjene når du bruker, oppbevarer eller rengjør telefonen:</p>

<ul>
  <li>Ikke bruk telefonen eller adapteren ved temperaturer lavere enn 0 °C eller høyere enn 40 °C. Ideell oppbevaringstemperatur er mellom 0 °C og 40 °C.</li>
  <li>Koble fra telefonen og adapteren før rengjøring, under tordenvær, eller når utstyret ikke skal brukes i lengre perioder.</li>
  <li>Bruk en ren, myk og tørr klut til å rengjøre enheten og tilbehøret.</li>
  <li>Ikke bruk kjemiske vaskemidler, pulver eller andre kjemiske stoffer (for eksempel alkohol eller benzen) til å rengjøre telefonen eller tilbehøret.</li>
  <li>Telefonen og laderen genererer varme ved normal bruk. Unngå langvarig, direkte hudkontakt, ettersom dette kan føre til ubehag eller brannskader.</li>
</ul>

<h4><a id="2_pacemaker_precautions" name="2_pacemaker_precautions"></a>Forholdsregler ved bruk av pacemaker og implantert medisinsk utstyr</h4>

<p>Telefonen din mottar og sender signaler via LTE-, Wi-Fi- og Bluetooth-teknologi, noe som kan forstyrre pacemakere og annet implantert medisinsk utstyr. Hvis du har en pacemaker eller annet implantert medisinsk utstyr, må du følge disse forholdsreglene:</p>

<ul>
  <li>Hold alltid telefonen og laderen minst 16 cm fra hudoverflaten ved pacemakeren eller annet implantert medisinsk utstyr.</li>
  <li>Hold telefonen på motsatt side av kroppen enn pacemakeren eller det implanterte medisinske utstyret.</li>
  <li>Ikke ha telefonen i brystlommen, i en lomme nær pacemakeren eller annet implantert medisinsk utstyr.</li>
  <li>Hvis du lurer på om det er trygt å bruke telefonen med slikt utstyr, bør du kontakte legen din.</li>
  <li>Hvis du mistenker at enheten din skaper forstyrrelser i pacemakeren eller det implanterte medisinske utstyret, bør du slå av telefonen og forhøre deg med legen din for å få informasjon som er spesifikk for det medisinske utstyret du bruker.</li>
</ul>

<h4><a id="2_power_adapter_safety" name="2_power_adapter_safety"></a>Strømadaptersikkerhet</h4>

<ul>
  <li>Når du kobler strømadapteren fra en stikkontakt, skal du dra i adapteren – ikke i ledningen.</li>
  <li>Denne enheten må brukes med en strømadapter som er sertifisert med en LPS-effekt (begrenset strømforsyning) i henhold til IEC 60950-1 og kvalifisert i henhold til CTIAs sertifiseringskrav for batterisystemer som overholder IEEE 1725. Denne enheten leveres med en strømadapter som har riktig sertifisering. Strømadaptere som selges separat i Google Store eller hos utvalgte leverandører, har også riktig sertifisering. Ikke bruk adaptere eller tilbehør som ikke er godkjent av Google for bruk med denne telefonen.</li>
  <li>Når du lader telefonen, må du sjekke at strømadapteren er koblet til en stikkontakt i nærheten av telefonen, og at den er lett tilgjengelig.</li>
  <li>Telefonen skal bare kobles til adaptere som har USB-IF-logoen eller har bestått USB-IFs overholdelsesprogram.</li>
</ul>

<h4><a id="2_battery_safety_disposal" name="2_battery_safety_disposal"></a>Batterisikkerhet og kassering</h4>

<ul>
  <li>Denne telefonen har et litium-ion-polymer- eller litium-ion-batteri som overholder IEEE 1725-standarden. Ikke prøv å ta ut batteriet selv. For å bytte batteriet, ta med enheten til et servicesenter som er autorisert av Google. Hvis du bruker ukvalifiserte batterier, kan det oppstå risiko for brann, eksplosjon, lekkasje eller andre farer.</li>
  <li>Hvis batteriet lekker, må du ikke la væsken fra batteriet komme i kontakt med øyne, hud eller klær. Hvis væsken allerede har kommet i kontakt med øynene, må du ikke gni i dem. Skyll øynene med rent vann og kontakt lege.</li>
  <li>Hold et lekkende batteri unna ild, ettersom det er en fare for antennelse eller eksplosjon.</li>
  <li>Kast telefonen, batteriet og tilbehøret i henhold til lokale forskrifter. Ikke kast dem i vanlig husholdningsavfall. Feil avhending kan føre til brann, eksplosjon og/eller andre farer.</li>
  <li>Hold batteriet borte fra barn.</li>
</ul>

<h4><a id="2_hearing_protection" name="2_hearing_protection"></a>Hørselsbeskyttelse</h4>

<p>Langvarig eksponering for høye lyder (inkludert musikk) kan føre til hørselstap. For å forhindre mulige hørselsskader, reduser lyden i ørepluggene eller hodetelefonene til et trygt og behagelig volum. Ikke hør på musikk med høyt volum i lengre perioder.</p>

<p><gkms:snippet contenteditable="false" id="7022384"><span class="SnippetContent notranslate"><img height="auto" width="auto" src="hearing_7022384.png" alt="Hørselsbeskyttelse"></span></gkms:snippet></p>

<h4><a id="2_child_safety" name="2_child_safety"></a>Barns sikkerhet</h4>

<p>Telefonen inneholder (eller leveres med) små deler, plastelementer og deler med skarpe kanter som kan forårsake skade eller utgjøre kvelningsfare. Ikke la telefonen og tilbehøret være innenfor rekkevidde for små barn, og ikke la dem få leke med telefonen eller tilbehøret. De kan skade seg selv eller andre, eller de kan ufrivillig ødelegge telefonen. Kontakt lege umiddelbart hvis små deler svelges.</p>

<h4><a id="2_environmental_restrictions" name="2_environmental_restrictions"></a>Miljørestriksjoner</h4>

<ul>
  <li>For å unngå skade på telefonens deler eller interne kretser må du unngå å bruke eller oppbevare den eller tilbehøret i støvete, røykfylte, fuktige eller skitne omgivelser, eller i nærheten av magnetfelt.</li>
  <li>Hold enheten unna varmekilder og borte fra direkte sollys. Ikke la telefonen ligge i kjøretøy eller på steder der temperaturen kan overskride 60 °C, slik som på bilens dashbord, i en vinduskarm, i nærheten av en varmeventil, eller bak glass som er utsatt for direkte sollys eller sterkt ultrafiolett lys i lengre perioder av gangen. Dette kan skade produktet, overopphete batteriet eller utgjøre en risiko for brann eller eksplosjon.</li>
  <li>Ikke bruk, oppbevar eller transporter telefonen der brennbare materialer eller eksplosiver lagres (for eksempel på bensinstasjoner, drivstoffdepoter eller kjemiske anlegg). Ikke bruk telefonen når sprengningsoperasjoner pågår, eller i potensielt eksplosive atmosfærer som bunkringsområder, drivstofflagre, under dekk på båter, i anlegg for drivstoff / kjemiske stoffer eller i områder der luften inneholder kjemikalier eller partikler, for eksempel korn, støv eller metallstøv. Gnister i slike områder kan føre til eksplosjon eller brann som kan resultere i personskade eller død.</li>
</ul>

<h3><a id="3_regulatory_information" name="3_regulatory_information"></a>3  Informasjon om forskrifter</h3>

<h4><a id="3_unitedstates" name="3_unitedstates"></a>USA</h4>

<p><gkms:snippet contenteditable="false" id="7022385"><span class="SnippetContent notranslate"><img height="auto" width="auto" src="bc_7022385.png" alt="Batteriladingssystemer"></span></gkms:snippet></p>

<h5><strong>Overholdelse av FCC-regelverket</strong></h5>

<p>Merk: Dette utstyret er testet, og det overholder grensene for digitale enheter i klasse B, i henhold til del 15 av FCC-reglene. Grensene er utarbeidet for å gi rimelig beskyttelse mot skadelige forstyrrelser i boliginstallasjoner. Utstyret genererer, bruker og kan utstråle radiofrekvensenergi, og hvis det ikke installeres og benyttes i samsvar med instruksjonene, kan det forårsake skadelige forstyrrelser i radiokommunikasjon. Det er imidlertid ingen garanti for at signalstøy ikke oppstår i en bestemt installasjon.</p>

<p>Hvis utstyret forårsaker skadelige forstyrrelser som påvirker radio- eller TV-mottak (kan sjekkes ved å slå utstyret av og på igjen), oppfordres brukeren til å forsøke å korrigere forstyrrelsen på en av følgende måter:</p>

<ul>
  <li>Snu eller flytt på mottakerantennen.</li>
  <li>Øk avstanden mellom utstyret og mottakeren.</li>
  <li>Koble utstyret til en stikkontakt i en annen krets enn den mottakeren er koblet til.</li>
  <li>Få hjelp fra forhandleren eller en erfaren radio- eller TV-tekniker.</li>
</ul>

<p>Endringer eller modifiseringer som ikke er uttrykkelig godkjent av Google Inc., kan føre til at brukeren mister retten til å bruke utstyret.</p>

<p>Pixel og Pixel XL overholder del 15 av FCC-reglene. Bruken er underlagt disse to vilkårene:</p>

<ol>
  <li>Disse enhetene skal ikke skape skadelige forstyrrelser.</li>
  <li>Disse enhetene må tåle eventuelle forstyrrelser som mottas, inkludert forstyrrelser som kan forårsake uønsket drift.</li>
</ol>

<h5><strong>Bruk på kroppen</strong></h5>

<p>Pixel overholder spesifikasjonene for radiofrekvens når den brukes nær øret eller i en avstand på 1,0 cm (0,4 tommer) fra kroppen. Pixel XL er i samsvar med spesifikasjonene for radiofrekvens når den brukes nær øret eller i en avstand på 1,0 cm (0,4 tommer) fra kroppen. Sjekk at enhetstilbehør, for eksempel enhetens etui og hylster, ikke består av metallkomponenter. Hold enheten borte fra kroppen slik at avstandskravet overholdes.</p>

<h5><strong>Informasjon om spesifikk absorpsjonsrate (SAR)</strong></h5>

<p>Pixel og Pixel XL er konstruert slik at de overholder grensene for eksponering for radiobølger, som angitt av Federal Communications Commission i USA.</p>

<p>SAR-grensen i USA er 1,6 W/kg fordelt på en masse av 1 gram menneskelig vev. Den høyeste SAR-verdien som er rapportert til FCC for denne enhetstypen, samsvarer med denne grensen.</p>

<p>Pixels maksimale SAR-verdier som er rapportert til FCC, er som følger:</p>

<ul>
  <li>0,92 W/kg når du holder den mot øret</li>
  <li>0,58 W/kg når den bæres riktig på kroppen</li>
  <li>0,58 W/kg når du bruker Wi-Fi-sone-funksjonen</li>
</ul>

<p>Pixel XLs maksimale SAR-verdier som er rapportert til FCC, er som følger:</p>

<ul>
  <li>0,89 W/kg når du holder den mot øret</li>
  <li>0,56 W/kg når den bæres riktig på kroppen</li>
  <li>0,56 W/kg når du bruker Wi-Fi-sone-funksjonen</li>
</ul>

<h5><strong>Produkt i laserklasse 1</strong></h5>

<p>Pixel og Pixel XL er laserenheter i klasse 1.</p>

<p>Utformingen av disse produktene omfatter imidlertid optikk, et beskyttelsesdeksel og skanningsbeskyttelse, slik at det ikke er tilgang til laserstråling over klasse 1.</p>

<p>Advarsel: Bruk av andre kontroller, justeringer eller fremgangsmåter enn de som er beskrevet i dette dokumentet, kan føre til helseskadelig stråling.</p>

<h5><strong>Kompatibilitet med høreapparater (HAC)</strong></h5>

<p>Pixel og Pixel XL er evaluert og sertifisert som kompatible med høreapparater i henhold til den tekniske spesifikasjonen ANSI C63.19.</p>

<p>Det finnes to målinger for kompatibilitet med høreapparater:</p>

<ul>
  <li>M-rangering, som er et mål på immunitet mot radiofrekvensforstyrrelser for høreapparater med akustisk overføring.</li>
  <li>T-rangering, som er et mål på ytelse når enheten brukes med et høreapparat med induktiv kobling (telespole).</li>
</ul>

<p>Pixel har rangeringen M4/T4, og Pixel XL har rangeringen M4/T4, i henhold til FCC-forskriftene for kompatibilitet med høreapparater for trådløse enheter.</p>

<p>I henhold til FCC-reglene anses en mobiltelefon som kompatibel med høreapparater hvis den har rangeringen M3 eller M4 for akustisk kobling eller T3 eller T4 for induktiv kobling.</p>

<p>Disse telefonene er testet og rangert for bruk med høreapparater for noe av den trådløse teknologien de bruker. Det kan imidlertid finnes nyere trådløs teknologi i disse telefonene som foreløpig ikke er testet for bruk med høreapparater. Det er viktig at du tester de ulike funksjonene i disse telefonene nøye og på forskjellige steder med høreapparatet eller cochlea-implantatet ditt, for å finne ut om du hører forstyrrende støy. Kontakt tjenesteleverandøren eller Google for informasjon om kompatibilitet med høreapparater. Hvis du har spørsmål om retningslinjene for retur eller bytte, bør du kontakte tjenesteleverandøren eller telefonforhandleren din.</p>

<p>Disse enhetene er ikke vurdert for kompatibilitet med høreapparater når det gjelder Wi-Fi-bruk.</p>

<h5><strong>Varsel for California</strong></h5>

<p>Dette produktet eller emballasjen inneholder bisfenol A (BPA). Dette er et stoff som i delstaten California er kjent for å kunne skade forplantningsevnen.</p>

<h4><a id="3_canada" name="3_canada"></a>CANADA</h4>

<h5><strong>Industry Canada, klasse B</strong></h5>

<p>Dette digitale apparatet i klasse B overholder den kanadiske ICES-003-standarden.</p>

<p><strong>Merk:</strong> Bestemmelsene fra Industry Canada innebærer at endringer eller modifikasjoner som ikke er uttrykkelig godkjent av Google, kan føre til at du mister retten til å bruke utstyret.</p>

<h5><strong>Informasjon om spesifikk absorpsjonsrate (SAR)</strong></h5>

<p>Strålingseffekten fra Pixel og Pixel XL er lavere enn eksponeringsgrensene for radiofrekvens (RF) som er fastsatt av Industry Canada (IC). Disse enhetene er evaluert og funnet å overholde ICs RF-eksponeringsgrenser. Enhetene skal brukes på en måte som sørger for at muligheten for menneskelig kontakt under vanlig bruk er minimal.</p>

<p>Ved bruk av Pixel eller Pixel XL nær kroppen (annet enn i hånden eller mot hodet) må du holde en avstand på henholdsvis 1 cm (for Pixel) og 1 cm (for Pixel XL) fra kroppen for å samsvare med måten enhetene er testet på for overholdelse av krav til radiofrekvenseksponering. Sjekk at enhetstilbehøret, for eksempel enhetens etui og hylster, ikke består av metallkomponenter.</p>

<p>Pixels maksimale SAR-verdier som er rapportert til IC, er som følger:</p>

<ul>
  <li>0,92 W/kg når du holder den mot øret</li>
  <li>0,58 W/kg når den bæres riktig på kroppen</li>
  <li>0,58 W/kg når du bruker Wi-Fi-sone-funksjonen</li>
</ul>

<p>Pixel XLs maksimale SAR-verdier som er rapportert til IC, er som følger:</p>

<ul>
  <li>0,89 W/kg når du holder den mot øret</li>
  <li>0,56 W/kg når den bæres riktig på kroppen</li>
  <li>0,56 W/kg når du bruker Wi-Fi-sone-funksjonen</li>
</ul>

<h5><strong>Merknader fra Industry Canada (IC)</strong></h5>

<p>Disse enhetene overholder Industry Canadas lisensfrie RSS-standard(er). Bruken er underlagt disse to betingelsene: (1) Disse enhetene skal ikke forårsake forstyrrelser, og (2) disse enhetene må tåle å bli utsatt for eventuelle forstyrrelser, inkludert forstyrrelser som kan forårsake uønsket drift.</p>

<h6><strong><em>Advarsel:</em></strong></h6>

<p>(i) Enheter som bruker frekvensbåndet 5150–5250 MHz, er bare ment å brukes innendørs for å redusere potensielle skadelige forstyrrelser for mobile satellittsystemer på samme kanal.</p>

<p>(ii) Den maksimale antennestyrken som er tillatt for enheter på båndene 5250–5350 MHz og 5470–5725 MHz, må overholde EIRP-grensen.</p>

<p>(iii) Den maksimale antennestyrken som er tillatt for enheter på frekvensbåndet 5725–5825 MHz, må overholde EIRP-grensene spesifisert for «point-to-point»- og «non point-to-point»-bruk, avhengig av hva som er aktuelt.</p>

<p>(iv) Brukere bør også være oppmerksomme på at kraftige radarer er allokert som primærbrukere (dvs. de har prioritet) av båndene 5250–5350 MHz og 5650–5850 MHz, og at slike radarer kan føre til forstyrrelser og/eller skade på LE-LAN-enheter.</p>

<h4><a id="3_europeanunion" name="3_europeanunion"></a>EU</h4>

<h5><strong>Begrensninger i 5 GHz-båndet</strong></h5>

<p>WLAN-funksjonen på disse enhetene er begrenset til innendørs bruk ved bruk i frekvensområdet 5150–5350 MHz. Dette er for å redusere potensielle skadelige forstyrrelser i mobile satellittsystemer på samme kanal.</p>

<h5><strong>RF-forstyrrelser</strong></h5>

<p>Google er ikke ansvarlig for radio- eller TV-forstyrrelser som forårsakes av uautoriserte endringer av disse enhetene eller tilbehør, eller av erstatninger eller tilkoblinger av kabler og utstyr utover det som er spesifisert av Google. Brukeren har ansvar for å korrigere eventuelle forstyrrelser som skyldes uautoriserte endringer, erstatninger eller tilkoblinger. Google og Googles autoriserte forhandlere eller distributører er ikke ansvarlige for skader eller brudd på lovfestede forskrifter som oppstår fordi brukeren ikke følger disse instruksjonene.</p>

<h5><strong>CE-merknad</strong></h5>

<p>Google erklærer herved at Pixel og Pixel XL overholder de vesentlige kravene og andre relevante bestemmelser i direktivet for radioutstyr (2014/53/EU). Du kan lese den fullstendige samsvarserklæringen her: <a href="https://g.co/pixelphonefullinfo"><strong>g.co/pixelphonefullinfo</strong></a>.</p>

<p>Enhetene kan brukes i alle medlemslandene i EU.</p>

<p>Dette merket er satt på produktet:</p>

<p><gkms:snippet contenteditable="false" id="7022294"><span class="SnippetContent notranslate"><img height="auto" width="auto" src="ce_7022294.png" alt="Europeisk samsvar"></span></gkms:snippet></p>

<h5><strong>Informasjon om spesifikk absorpsjonsrate (SAR)</strong></h5>

<p>Disse enhetene er klassifisert for vanlig hjemmebruk (klasse B)</p>

<p>Pixel overholder spesifikasjonene for radiofrekvens når den brukes ved øret eller i en avstand på 0,5 cm fra kroppen. Pixel XL overholder spesifikasjonene for radiofrekvens når den brukes ved øret eller i en avstand på 0,5 cm fra kroppen. Sjekk at enhetstilbehør, for eksempel enhetens etui og hylster, ikke består av metallkomponenter. Hold enheten borte fra kroppen, slik at avstandskravet overholdes. Den høyeste rapporterte SAR-verdien (spesifikk absorpsjonsrate) for Pixel er 0,33 W/kg ved testing ved øret og 0,61 W/kg når den bæres korrekt på kroppen. Den høyeste rapporterte SAR-verdien (spesifikk absorpsjonsrate) for Pixel XL er 0,25 W/kg ved testing ved øret og 0,44 W/kg når den bæres korrekt på kroppen.</p>

<h5><strong>Direktivet om elektrisk og elektronisk avfall og batterier</strong></h5>

<p><gkms:snippet contenteditable="false" id="7023395"><span class="SnippetContent notranslate"><img height="auto" width="auto" src="waste_7023395.png" alt="Ikke kast batterier i husholdningsavfallet"></span></gkms:snippet></p>

<p>WEEE-direktivet (direktivet for elektrisk og elektronisk avfall) krever at alt elektrisk og elektronisk utstyr (EE), herunder telefonen din og eventuelt tilbehør, må være merket med symbolet av en søppelkasse med et kryss over. Dette symbolet betyr at utstyret ikke kan kastes som restavfall. Hvis elektrisk og elektronisk avfall kastes som vanlig avfall, kan det medføre helse- og miljørisiko på grunn av visse stoffer som brukes i utstyret og batteriene som hører til.</p>

<p>Alle EU-medlemsland er ansvarlige for å oppnå et høyt innsamlingsnivå av elektrisk og elektronisk avfall, slik at det behandles, gjenvinnes og kasseres på en miljømessig ansvarlig måte, i henhold til WEEE-direktivet. Før du kaster enheten, bør du tenke over hvordan du kan redusere mengden EE-avfall du skaper. Du kan for eksempel bruke den på nytt, få den til å fungere igjen eller lage kunst av den. Ved simpelthen å forlenge levetiden til utstyret kan du redusere avfallsmengden du genererer, og med det hjelpe EU med å nå målene sine.</p>

<p>Denne EU-bestemmelsen er avhengig av at du aktivt hjelper til ved å sende inn EE-avfall til anlegg der de spesialiserer seg på behandling av slikt avfall. Du bør ta kontakt med lokale myndigheter eller forhandleren for detaljert informasjon om tilgjengelige retur- og innsamlingssteder.</p>

<h5><strong>RoHS-overholdelse (Restrictions of Hazardous Substances – «begrensning i bruk av farlige stoffer»)</strong></h5>

<p>Dette produktet er i samsvar med direktiv 2011/65/EU av Europaparlamentet og Europarådet 8. juni 2011 om begrensning av bruk av visse farlige stoffer i elektrisk og elektronisk utstyr (RoHS), herunder eventuelle endringer.</p>

<h5><strong>REACH</strong></h5>

<p>REACH (registrering, vurdering, autorisasjon og begrensning av kjemikalier, EC-nummer 1907/2006) er EUs regelverk for kjemiske stoffer. Google overholder REACH-regelverket, og enheten din inneholder ikke stoffer som gir stor grunn til bekymring (SVHC-stoffer) utover begrensningene som er angitt i dette regelverket. Vi er forpliktet til å gi kundene våre informasjon om de kjemiske stoffene som brukes i produktene våre, i henhold til juridiske krav.</p>

<p>Ved henvendelser om forskrifter i EU, er kontaktpunktet Google Commerce Limited, 70 Sir John Rogerson's Quay, Dublin 2, Irland.</p>

<h4><a id="3_australia" name="3_australia"></a>AUSTRALIA</h4>

<h5><strong>Informasjon om spesifikk absorpsjonsrate (SAR)</strong></h5>

<p>Pixel overholder spesifikasjonene for radiofrekvens når den brukes ved øret eller i en avstand på 0,5 cm fra kroppen. Pixel XL overholder spesifikasjonene for radiofrekvens når den brukes ved øret eller i en avstand på 0,5 cm fra kroppen. Sjekk at enhetstilbehør, for eksempel enhetens etui og hylster, ikke består av metallkomponenter. Hold enheten borte fra kroppen, slik at avstandskravet overholdes. Den høyeste rapporterte SAR-verdien (spesifikk absorpsjonsrate) for Pixel er 0,50 W/kg ved testing ved øret og 0,61 W/kg når den bæres korrekt på kroppen. Den høyeste rapporterte SAR-verdien (spesifikk absorpsjonsrate) for Pixel XL er 0,29 W/kg ved testing ved øret og 0,44 W/kg når den bæres korrekt på kroppen.</p>

<p>WLAN-funksjonen på disse enhetene er begrenset til innendørs bruk ved bruk i frekvensområdet 5150–5350 MHz. Dette er for å redusere potensielle skadelige forstyrrelser i mobile satellittsystemer på samme kanal.</p>

<h4><a id="3_india" name="3_india"></a>INDIA</h4>

<h5><strong>Informasjon om spesifikk absorpsjonsrate (SAR)</strong></h5>

<p>Mobilenheten er både sender og mottaker av radiosignaler. Den overholder de internasjonale retningslinjene for begrensning av menneskelig eksponering for elektromagnetiske felt og er spesielt utviklet for å overholde retningslinjene for eksponering for radiobølger fastsatt av departementet for telekommunikasjon, departementet for kommunikasjon og informasjonsteknologi samt regjeringen i India. Retningslinjene bruker måleenheten SAR (spesifikk absorpsjonsrate) – en enhet for mengden radiofrekvensenergi kroppen absorberer når telefonen er i bruk. SAR-grensen i India for mobilenheter er 1,6 W/kg fordelt på en masse av 1 gram menneskelig vev.</p>

<p>Pixel overholder disse retningslinjene når den brukes ved øret eller i en avstand på 1,0 cm fra kroppen. Pixel XL overholder disse retningslinjene når den brukes ved øret eller i en avstand på 1,0 cm fra kroppen. Sjekk at enhetstilbehør, for eksempel enhetens etui og hylster, ikke består av metallkomponenter. Hold enheten borte fra kroppen, slik at avstandskravet overholdes. Den høyeste rapporterte SAR-verdien (spesifikk absorpsjonsrate) for Pixel er 0,59 W/kg ved testing ved øret og 0,62 W/kg når den bæres korrekt på kroppen. Den høyeste rapporterte SAR-verdien (spesifikk absorpsjonsrate) for Pixel XL er 0,46 W/kg ved testing ved øret og 0,45 W/kg når den bæres korrekt på kroppen.</p>

<p>Du kan også se SAR-verdier på nettstedet til det indiske Department of Telecommunications / Telecommunication Engineering Centre.</p>

<p>Til tross for at de fleste laboratoriestudiene ikke har funnet noen direkte sammenheng mellom eksponering for radiofrekvensstråling og helse, har departementet for telekommunikasjon (Department of Telecommunications) gitt følgende forholdsregler for bruk av mobilenheten:</p>

<ul>
  <li>Bruk et trådløst håndfrisystem (med hodetelefoner) med en Bluetooth-sender med lavere effekt.</li>
  <li>Forsikre deg om at mobiltelefonen har en lav SAR-verdi.</li>
  <li>Hold samtalene korte eller send tekstmeldinger (SMS) i stedet. Dette rådet gjelder spesielt barn, ungdom og gravide kvinner.</li>
  <li>Bruk mobiltelefon når signalkvaliteten er god.</li>
  <li>Personer med aktive medisinske implantater bør helst holde mobiltelefonen minst 15 cm unna implantatet.</li>
</ul>

<h5><strong>Erklæring om gjenvinning og håndtering av elektronisk avfall</strong></h5>

<p><gkms:snippet contenteditable="false" id="7023395"><span class="SnippetContent notranslate"><img height="auto" width="auto" src="waste_7023395.png" alt="Ikke kast batterier i husholdningsavfallet"></span></gkms:snippet></p>

<p>Google erklærer at telefonen er konstruert og produsert i samsvar med reglene fra 2016 for håndtering av elektronisk avfall (heretter omtalt som «<strong>reglene</strong>», og samsvarer spesielt med regel 16 (1) om reduksjon av bruk av helse- og miljøfarlige stoffer i produksjon av elektrisk og elektronisk utstyr, og maksimale tillatte konsentrasjonsnivåer i henhold til vekt i homogene materialer (bortsett fra unntakene nevnt i oversikt II).</p>

<p>Feil håndtering og avhending, utilsiktet ødeleggelse, skade eller feil resirkulering av elektronisk avfall kan utgjøre fare, inkludert, men ikke begrenset til, brannfare, eksplosjonsfare og/eller andre farer. Ukontrollert avfallshåndtering kan være skadelig for miljøet ettersom det hindrer gjenbruk av ressurser. Noe elektronisk avfall kan inneholde farlige kjemikalier som, når de kastes på uriktig måte, kan gjøre vann, jord og andre naturressurser giftige. Feil avhending kan føre til skade på planter, dyr og mennesker.</p>

<h3><a id="4_trademarks" name="4_trademarks"></a>4  Varemerker</h3>

<p>LTE er et varemerke tilhørende ETSI.</p>

<p>Wi-Fi®, Wi-Fi CERTIFIED-logoen og Wi-Fi-logoen er varemerker tilhørende Wi-Fi Alliance.</p>

<p>Bluetooth®-merket og -logoene er registrerte varemerker som eies av Bluetooth SIG, Inc.</p>

<p>N-merket er et varemerke tilhørende NFC Forum, Inc.</p>

<p>Google, Android, G-logoen, Pixel og andre merker er varemerker som tilhører Google Inc.</p>

<p>Alle andre varemerker tilhører sine respektive eiere.</p>
</div>
</body>
</html>