<html dir="ltr">
<head>
<style type="text/css">.gkms-gtt-answer-header, .gkms-gtt-message-header {
  color: black !important;
  font-family: Arial,Helvetica,sans-serif;
  font-weight: bold;
  margin-top: 2em;
  padding: 4px;
}
.gkms-gtt-answer-header {
  background-color: #e5ecf9;
  border-top: 1px solid #36c;
}
.gkms-gtt-message-header {
  background-color: #f8f8f8;
  border-top: 1px solid #ccc;
}
.gkms-gtt-hide {
  visibility: hidden;
}
</style>
<meta http-equiv="content-type" content="text/html;charset=utf-8"></meta>
<title>&nbsp;</title>
</head>
<body lang="pl" dir="ltr">

<div class="gkms web"><p><a href="#1_safety_regulatory_details">1. Omówienie informacji prawnych i dotyczących bezpieczeństwa</a></p>

<p><a href="#2_safety_guidelines">2. Wskazówki związane z bezpieczeństwem</a></p>

<p><a href="#3_regulatory_information">3. Informacje prawne</a></p>

<blockquote>
<p><a href="#3_unitedstates">STANY ZJEDNOCZONE</a></p>

<p><a href="#3_canada">KANADA</a></p>

<p><a href="#3_europeanunion">UNIA EUROPEJSKA</a></p>

<p><a href="#3_australia">AUSTRALIA</a></p>

<p><a href="#3_india">INDIE</a></p>
</blockquote>

<p><a href="#4_trademarks">4. Znaki towarowe</a></p>

<h3><a id="1_safety_regulatory_details" name="1_safety_regulatory_details"></a>1. Omówienie informacji prawnych i dotyczących bezpieczeństwa</h3>

<p>Ten szczegółowy przewodnik zawiera podstawowe wskazówki, które zostały wymienione w broszurze z informacjami na temat gwarancji i bezpieczeństwa dołączonej do urządzeń Pixel i Pixel XL. Zawiera on również dodatkowe informacje prawne oraz wskazówki związane z bezpiecznym użytkowaniem.</p>

<p>Szczegółowe informacje o swoim telefonie znajdziesz w tych miejscach:</p>

<ul>
  <li>Informacje prawne oraz dotyczące bezpieczeństwa i środowiska: <a href="https://g.co/pixelphonesafety"><strong>g.co/pixelphonesafety</strong></a> LUB <strong>Ustawienia</strong> &gt; <strong>Informacje o telefonie</strong> &gt; <strong>Informacje prawne i dot. bezpieczeństwa</strong></li>
  <li>Szczegóły gwarancji obowiązującej w kraju zakupu, w tym instrukcje, jak zgłosić roszczenie: <a href="https://g.co/pixelphonewarranty"><strong>g.co/pixelphonewarranty</strong></a></li>
  <li>Wymagane prawem oznaczenia dotyczące urządzeń elektronicznych oraz wartości współczynnika SAR telefonu: <strong>Ustawienia</strong> &gt; <strong>Informacje o telefonie</strong> &gt; <strong>Etykiety prawne</strong></li>
  <li>Szczegółowe artykuły pomocy dostępne online: <a href="https://g.co/PixelCare"><strong><span class="notranslate">g.co/PixelCare</span></strong></a></li>
</ul>

<h3><a id="2_safety_guidelines" name="2_safety_guidelines"></a>2. Wskazówki związane z bezpieczeństwem</h3>

<p>Dodatkowe informacje na temat bezpieczeństwa znajdziesz tutaj: <a href="https://g.co/pixelphonefullinfo"><strong>g.co/pixelphonefullinfo</strong></a></p>

<h4><a id="2_basic_safety" name="2_basic_safety"></a>Podstawowe zasady bezpieczeństwa</h4>

<p>Aby zapobiec uszkodzeniu telefonu, akcesoriów i podłączonych urządzeń oraz zmniejszyć ryzyko pożaru, oparzeń i porażenia prądem, przestrzegaj tych zasad:</p>

<ul>
  <li>Przed użyciem zdejmij z urządzenia folię ochronną.</li>
  <li>Nie próbuj zdejmować obudowy ani demontować telefonu, zasilacza i akcesoriów.</li>
  <li>Nie zgniataj ani nie przebijaj telefonu, zasilacza i akcesoriów.</li>
  <li>Nie zwieraj zewnętrznych złączy ani obwodów, nie wystawiaj telefonu i zasilacza na działanie żaru z wyrobów tytoniowych lub płomieni ani nie wrzucaj ich do ognia lub wody.</li>
  <li>Nie używaj telefonu ani zasilacza w pobliżu wody lub innych cieczy ani nie dotykaj urządzeń mokrymi rękami.</li>
  <li>Jeśli telefon lub zasilacz zostaną zamoczone, nie próbuj suszyć ich za pomocą piekarnika, kuchenki mikrofalowej ani suszarki, ponieważ może to spowodować uszkodzenia.</li>
  <li>Nie upuszczaj, nie rzucaj ani nie zginaj telefonu i zasilacza.</li>
  <li>Nie używaj telefonu ani zasilacza, jeśli nie działają prawidłowo lub zostały uszkodzone albo upuszczone.</li>
  <li>Nie skręcaj kabla USB ani niczym go nie przyciskaj.</li>
  <li>Urządzenie jest przeznaczone do użytku z certyfikowanym zasilaczem LPS klasy 2 o parametrach prądu stałego: 5 V i maksymalnie 3 a albo 9 V i maksymalnie 2 a (lub oba te tryby).</li>
</ul>

<p>Trzymaj telefon w odległości co najmniej 1 cm od ciała.</p>

<p>Aby zmniejszyć ryzyko wypadku (i ze względu na zakaz obowiązujący w większości krajów), nie używaj telefonu w trakcie prowadzenia pojazdu, obsługiwania maszyn ani innych czynności, których nienależyte wykonanie może wiązać się z poważnymi konsekwencjami.</p>

<p>Na pokładzie samolotu i bezpośrednio przed wejściem na pokład używaj telefonu tylko zgodnie z instrukcjami określonymi przez linię lotniczą. Korzystanie z urządzenia bezprzewodowego w samolocie może zakłócać działanie sieci bezprzewodowych, zagrażać bezpieczeństwu działania samolotu lub być niezgodne z prawem. Czasami dozwolone jest używanie telefonu w trybie samolotowym.</p>

<p><strong>Zasady bezpieczeństwa związane z emisją częstotliwości radiowych:</strong> telefon podczas użytkowania emituje energię częstotliwości radiowych. Według Federalnej Komisji Łączności (FCC, Federal Communications Commission) w USA: „niektóre grupy interesów zajmujące się tematyką zdrowia i bezpieczeństwa interpretują pewne raporty w sposób, który wskazuje, że użytkowanie bezprzewodowych urządzeń można powiązać z rozwojem raka i innych chorób. Potencjalnie więc stanowi ono większe zagrożenie dla dzieci niż dorosłych. Takie przypuszczenia przykuły uwagę publiczną, ale obecnie brakuje naukowych dowodów, które wskazywałyby użytkowanie urządzeń bezprzewodowych jako przyczynę raka i innych chorób”. Dodatkowe informacje można znaleźć na stronie FCC: <strong><a href="https://www.fcc.gov/encyclopedia/radio-frequency-safety">www.fcc.gov/encyclopedia/radio-frequency-safety</a></strong>.</p>

<h4><a id="2_emergency_calls" name="2_emergency_calls"></a>Połączenia alarmowe</h4>

<ul>
  <li>Telefon podczas działania korzysta z sygnałów radiowych, co nie gwarantuje połączenia w każdych warunkach.</li>
  <li>W sytuacjach alarmowych nie należy polegać wyłącznie na komunikacji przez telefon bezprzewodowy.</li>
</ul>

<h4><a id="2_storage_cleaning" name="2_storage_cleaning"></a>Przechowywanie i czyszczenie</h4>

<p>Podczas użytkowania, przechowywania i czyszczenia telefonu postępuj zgodnie z tymi wskazówkami:</p>

<ul>
  <li>Nie używaj telefonu ani zasilacza, gdy temperatura otoczenia jest niższa niż 0°C lub wyższa niż 40°C. Idealna temperatura przechowywania to 0–40°C.</li>
  <li>Odłączaj telefon i zasilacz od źródła zasilania przed czyszczeniem, podczas burzy oraz gdy długo ich nie używasz.</li>
  <li>Do czyszczenia urządzenia i akcesoriów używaj czystej, miękkiej i suchej szmatki.</li>
  <li>Do czyszczenia telefonu i akcesoriów nie używaj detergentów, proszków ani innych środków chemicznych (takich jak alkohol czy benzen).</li>
  <li>Telefon i ładowarka nagrzewają się podczas działania. Unikaj długiego, bezpośredniego lub pośredniego kontaktu urządzeń ze skórą, ponieważ może to spowodować dyskomfort lub poparzenia.</li>
</ul>

<h4><a id="2_pacemaker_precautions" name="2_pacemaker_precautions"></a>Środki ostrożności związane z rozrusznikiem serca i wszczepionymi urządzeniami medycznymi</h4>

<p>Telefon odbiera i wysyła sygnały, korzystając z technologii LTE, Wi-Fi i Bluetooth oraz zawiera komponenty wytwarzające pole elektromagnetyczne, przez co może zakłócać działanie rozruszników serca i innych wszczepionych urządzeń medycznych. Jeśli masz takie urządzenie, postępuj zgodnie z tymi zasadami:</p>

<ul>
  <li>Zawsze trzymaj telefon i ładowarkę w odległości co najmniej 16 cm od powierzchni skóry w miejscu, gdzie jest rozrusznik serca lub inne wszczepione urządzenie medyczne.</li>
  <li>Trzymaj telefon po przeciwnej stronie ciała niż rozrusznik serca lub inne wszczepione urządzenie medyczne.</li>
  <li>Nie noś telefonu w kieszeni znajdującej się na piersi bądź w pobliżu rozrusznika lub innego wszczepionego urządzenia medycznego.</li>
  <li>Jeśli masz pytania dotyczące używania telefonu z urządzeniem tego typu, skonsultuj się z lekarzem.</li>
  <li>Jeśli podejrzewasz, że urządzenie zakłóca działanie rozrusznika serca lub innego wszczepionego urządzenia medycznego, wyłącz telefon i skonsultuj się z lekarzem, by uzyskać szczegółowe informacje o swoim urządzeniu medycznym.</li>
</ul>

<h4><a id="2_power_adapter_safety" name="2_power_adapter_safety"></a>Zasady bezpieczeństwa związane z zasilaczem</h4>

<ul>
  <li>Aby odłączyć zasilacz od gniazdka elektrycznego, chwyć i pociągnij zasilacz, a nie kabel.</li>
  <li>Urządzenia należy używać z zasilaczem na prąd przemienny, który jest certyfikowany jako zasilacz LPS zgodnie z normą IEC 60950-1 i spełnia wymogi certyfikacji CTIA w zakresie baterii zgodnie z normą IEEE 1725. Zasilacz tego typu jest dołączony w zestawie. Zasilacze sprzedawane w sklepie Google Store i przez wybranych dostawców/sprzedawców także mają odpowiedni certyfikat. Nie korzystaj z zasilaczy ani akcesoriów, które nie zostały zatwierdzone przez Google do użytku z tym telefonem.</li>
  <li>W celu naładowania telefonu podłącz zasilacz do najbliższego gniazdka, tak by był łatwo dostępny.</li>
  <li>Telefon można podłączyć tylko do zasilacza oznaczonego logo USB-IF lub zgodnego z programem USB-IF.</li>
</ul>

<h4><a id="2_battery_safety_disposal" name="2_battery_safety_disposal"></a>Zasady bezpieczeństwa związane z baterią i jej utylizacja</h4>

<ul>
  <li>Telefon jest wyposażony w baterię litowo-polimerową lub litowo-jonową, która jest zgodna normą IEEE 1725. Nie próbuj wyjmować jej samodzielnie. Aby ją wymienić, przekaż urządzenie do centrum serwisowego autoryzowanego przez Google. Używanie niezgodnej baterii stwarza ryzyko pożaru, wybuchu, wycieku lub innego zagrożenia.</li>
  <li>Jeśli nastąpi wyciek z baterii, nie dopuszczaj do kontaktu wyciekającego płynu z oczami, skórą ani ubraniem. Jeśli płyn dostanie się do oczu, nie wolno ich trzeć. Należy natychmiast przemyć je czystą wodą i uzyskać pomoc medyczną.</li>
  <li>Przeciekającą baterię trzymaj z dala od ognia, ponieważ istnieje niebezpieczeństwo zapłonu lub wybuchu.</li>
  <li>Telefon, baterię i akcesoria należy zutylizować zgodnie z lokalnymi przepisami. Nie wyrzucaj ich do pojemnika z odpadami z gospodarstwa domowego. Nieprawidłowa utylizacja może być przyczyną pożaru, wybuchu i/lub innych zagrożeń.</li>
  <li>Trzymaj baterię poza zasięgiem dzieci.</li>
</ul>

<h4><a id="2_hearing_protection" name="2_hearing_protection"></a>Ochrona słuchu</h4>

<p>Narażenie na długotrwały hałas (w tym muzykę) może doprowadzić do uszkodzenia słuchu. Aby tego uniknąć, zmniejsz głośność zestawu słuchawkowego do bezpiecznego i komfortowego poziomu oraz nie używaj wysokiego poziomu głośności przez dłuższy czas.</p>

<p><gkms:snippet contenteditable="false" id="7022384"><span class="SnippetContent notranslate"><img height="auto" width="auto" src="hearing_7022384.png" alt="Ochrona słuchu"></span></gkms:snippet></p>

<h4><a id="2_child_safety" name="2_child_safety"></a>Bezpieczeństwo dzieci</h4>

<p>Telefon (lub dostarczane z nim akcesoria) zawiera części, które są małe, wykonane z plastiku lub mają ostre krawędzie i stwarzają ryzyko obrażeń lub zadławienia. Nie zostawiaj telefonu i akcesoriów w zasięgu małych dzieci ani nie pozwalaj im się nimi bawić. Dzieci mogą przypadkowo zranić siebie lub inne osoby albo uszkodzić telefon. Jeśli dziecko połknie małą część, natychmiast skonsultuj się z lekarzem.</p>

<h4><a id="2_environmental_restrictions" name="2_environmental_restrictions"></a>Ograniczenia środowiskowe</h4>

<ul>
  <li>Aby zapobiec uszkodzeniu wewnętrznych obwodów i części, nie używaj ani nie przechowuj telefonu i akcesoriów w miejscach zapylonych, zadymionych, wilgotnych, brudnych lub objętych działaniem pól magnetycznych.</li>
  <li>Trzymaj urządzenie z dala od źródeł ciepła i chroń je przed promieniami słonecznymi. Nie zostawiaj telefonu w pojazdach ani miejscach, gdzie temperatura może przekroczyć 60°C, na przykład na desce rozdzielczej samochodu, parapecie okna, obok grzejnika lub za szybą, na którą przez dłuższy padają promienie słoneczne lub silne światło ultrafioletowe. Może to spowodować uszkodzenie urządzenia, przegrzanie baterii lub ryzyko pożaru albo wybuchu.</li>
  <li>Nie używaj, nie przechowuj ani nie transportuj telefonu w pobliżu substancji łatwopalnych lub wybuchowych (na przykład na stacjach benzynowych, w składach paliw czy zakładach chemicznych). Nie korzystaj z telefonu w miejscach, w których prowadzone są prace z użyciem materiałów wybuchowych lub które są zagrożone wybuchem, na przykład w miejscach tankowania, magazynach paliwa, pod pokładami łodzi motorowych, w pobliżu przepompowni lub miejsc przechowywania paliw albo środków chemicznych oraz na obszarach, gdzie powietrze zawiera związki chemiczne lub cząsteczki, takie jak mąka, pył metalowy lub inny. Iskry w takich miejscach mogą spowodować wybuch lub pożar skutkujący obrażeniami ciała albo śmiercią.</li>
</ul>

<h3><a id="3_regulatory_information" name="3_regulatory_information"></a>3. Informacje prawne</h3>

<h4><a id="3_unitedstates" name="3_unitedstates"></a>STANY ZJEDNOCZONE</h4>

<p><gkms:snippet contenteditable="false" id="7022385"><span class="SnippetContent notranslate"><img height="auto" width="auto" src="bc_7022385.png" alt="Systemy ładowania baterii"></span></gkms:snippet></p>

<h5><strong>Zgodność z przepisami FCC</strong></h5>

<p>Uwaga: to urządzenie zostało przetestowane i zaklasyfikowane jako zgodne z ograniczeniami dla urządzeń cyfrowych klasy B zgodnie z częścią 15 przepisów FCC. Ograniczenia te zostały opracowane, by zapewnić ochronę przed szkodliwymi zakłóceniami w instalacjach domowych. Urządzenie generuje, wykorzystuje oraz może emitować energię częstotliwości radiowych, a także – w przypadku instalacji oraz stosowania niezgodnie z zaleceniami – może powodować zakłócenia komunikacji radiowej. Nie ma jednak gwarancji, że w konkretnej instalacji zakłócenia nie wystąpią.</p>

<p>Jeśli urządzenie powoduje zakłócenia w odbiorze radia lub telewizji, co można stwierdzić, wyłączając je i włączając ponownie, zalecamy skorygowanie tych zakłóceń przez wykonanie co najmniej jednej z tych czynności:</p>

<ul>
  <li>Zmień kierunek lub położenie anteny odbiorczej.</li>
  <li>Zwiększ odległość między urządzeniem i odbiornikiem.</li>
  <li>Podłącz urządzenie do gniazdka w innym obwodzie niż to, do którego podłączony jest odbiornik.</li>
  <li>Skontaktuj się ze sprzedawcą lub doświadczonym technikiem radiowo-telewizyjnym, by uzyskać pomoc.</li>
</ul>

<p>Zmiany lub modyfikacje dokonane bez wyraźnej zgody Google mogą unieważnić prawo użytkownika do korzystania z urządzenia.</p>

<p>Urządzenia Pixel i Pixel XL są zgodne z częścią 15 przepisów FCC. Ich działanie podlega dwóm warunkom:</p>

<ol>
  <li>Urządzenia nie mogą powodować szkodliwych zakłóceń.</li>
  <li>Urządzenia muszą przyjmować wszelkie odbierane zakłócenia, także takie, które mogą powodować niepożądane działanie.</li>
</ol>

<h5><strong>Działanie w pobliżu ciała</strong></h5>

<p>Gdy urządzenie Pixel jest używane w pobliżu ucha lub w odległości 0,4 cali (1,0 cm) od ciała, zachowuje zgodność ze specyfikacjami częstotliwości radiowej. Gdy urządzenie Pixel XL jest używane w pobliżu ucha lub w odległości 0,4 cali (1,0 cm) od ciała, zachowuje zgodność ze specyfikacjami częstotliwości radiowej. Upewnij się, że akcesoria do urządzenia, takie jak futerał czy uchwyt, nie zawierają metalowych elementów. Trzymaj urządzenie z dala od ciała zgodnie z wymogiem dotyczącym odległości.</p>

<h5><strong>Informacje o współczynniku SAR (Specific Absorption Rate)</strong></h5>

<p>Urządzenia Pixel i Pixel XL zostały zaprojektowane zgodnie z wymaganiami dotyczącymi ekspozycji na działanie fal radiowych, określonymi przez Federalną Komisję Łączności (FCC, Federal Communications Commission) w USA.</p>

<p>Limit współczynnika SAR (Specific Absorption Rate) obowiązujący w USA wynosi średnio 1,6 W/kg na jeden gram tkanki ludzkiej. Najwyższa wartość współczynnika SAR zgłoszona do FCC w przypadku takiego urządzenia nie przekracza tego limitu.</p>

<p>Maksymalne wartości współczynnika SAR urządzenia Pixel zgłoszone do FCC to:</p>

<ul>
  <li>0,92 W/kg podczas trzymania przy uchu.</li>
  <li>0,58 W/kg podczas prawidłowego noszenia przy ciele.</li>
  <li>0,58 W/kg podczas korzystania z funkcji hotspotu Wi-Fi.</li>
</ul>

<p>Maksymalne wartości współczynnika SAR urządzenia Pixel XL zgłoszone do FCC to:</p>

<ul>
  <li>0,89 W/kg podczas trzymania przy uchu.</li>
  <li>0,56 W/kg podczas prawidłowego noszenia przy ciele.</li>
  <li>0,56 W/kg podczas korzystania z funkcji hotspotu Wi-Fi.</li>
</ul>

<h5><strong>Urządzenie z laserem klasy 1</strong></h5>

<p>Urządzenia Pixel i Pixel XL są wyposażone w laser klasy 1.</p>

<p>Konstrukcja produktów obejmuje jednak optykę, obudowę ochronną i zabezpieczenie przed skanowaniem, dzięki którym dostępny poziom promieniowania lasera nie wykracza poza klasę 1.</p>

<p>Uwaga: stosowanie elementów sterujących lub procedur innych niż te określone tutaj albo modyfikowanie parametrów może spowodować ekspozycję na niebezpieczne promieniowanie.</p>

<h5><strong>Zgodność z aparatem słuchowym</strong></h5>

<p>Urządzenia Pixel i Pixel XL zostały ocenione i certyfikowane jako zgodne z aparatami słuchowymi według specyfikacji technicznej ANSI C63.19.</p>

<p>Istnieją dwa sposoby pomiaru zgodności z aparatem słuchowym:</p>

<ul>
  <li>Ocena M, czyli pomiar odporności na zakłócenia częstotliwości radiowej w aparatach słuchowych z konwerterem akustycznym.</li>
  <li>Ocena T, czyli pomiar skuteczności podczas użytkowania z aparatem słuchowym z konwerterem indukcyjnym (cewką telefoniczną).</li>
</ul>

<p>Według przepisów FCC na temat zgodności urządzenia bezprzewodowego z aparatem słuchowym urządzenie Pixel otrzymało ocenę M4/T4, a urządzenie Pixel XL ocenę M4/T4.</p>

<p>Według reguł FCC telefon komórkowy jest zgodny z aparatem słuchowym, gdy uzyska ocenę M3 lub M4 w przypadku konwertera akustycznego i T3 lub T4 w przypadku konwertera indukcyjnego.</p>

<p>Te telefony zostały przetestowane i ocenione pod kątem zgodności niektórych wykorzystywanych w nich technologii bezprzewodowych z aparatami słuchowymi. Mogą one jednak korzystać z nowszych technologii bezprzewodowych, które nie zostały jeszcze przetestowane pod kątem zgodności z aparatami słuchowymi. Należy dokładnie wypróbować poszczególne funkcje telefonu w różnych lokalizacjach w połączeniu z aparatem słuchowym lub implantem ślimakowym, by sprawdzić, czy pojawiają się słyszalne zakłócenia. Informacje o zgodności z aparatem słuchowym uzyskasz od swojego dostawcy usług lub firmy Google. Jeśli masz pytania na temat zasad zwrotu lub wymiany urządzenia, skontaktuj się z dostawcą usług lub sprzedawcą telefonu.</p>

<p>Urządzenia nie zostały ocenione pod kątem zgodności z aparatem słuchowym podczas używania sieci Wi-Fi.</p>

<h5><strong>Uwaga dotycząca Kalifornii</strong></h5>

<p>Urządzenie lub jego opakowanie zawiera Bisfenol a (BPA) – substancję, która według przepisów obowiązujących w stanie Kalifornia ma szkodliwy wpływ na rozrodczość.</p>

<h4><a id="3_canada" name="3_canada"></a>KANADA</h4>

<h5><strong>Kanadyjskie Ministerstwo Przemysłu, klasa B</strong></h5>

<p>To urządzenie cyfrowe klasy B jest zgodne z kanadyjską normą ICES-003.</p>

<p><strong>Uwaga:</strong> przepisy wydane przez kanadyjskie Ministerstwo Przemysłu stanowią, że zmiany lub modyfikacje dokonane bez wyraźnej zgody Google mogą unieważnić prawo użytkownika do korzystania z urządzenia.</p>

<h5><strong>Informacje o współczynniku SAR (Specific Absorption Rate)</strong></h5>

<p>Wyjściowa moc wypromieniowana przez urządzenia Pixel i Pixel XL nie przekracza limitów ekspozycji na działanie fal o częstotliwości radiowej ustalonych przez kanadyjskie Ministerstwo Przemysłu. Urządzenia zostały ocenione jako zgodne z tymi limitami. Urządzeń należy używać w taki sposób, by ograniczać do minimum ich potencjalny kontakt z człowiekiem podczas normalnego działania.</p>

<p>Podczas korzystania z urządzenia znajdującego się przy ciele (w innym miejscu niż w dłoni lub przy głowie) trzymaj je w odległości 1 cm od ciała w przypadku urządzenia Pixel i 1 cm od ciała w przypadku urządzenia Pixel XL, by zachować zgodność ze sposobem testowania urządzenia pod kątem wymogów związanych z ekspozycją na fale o częstotliwości radiowej. Upewnij się, że akcesoria do urządzenia, takie jak futerał czy uchwyt, nie zawierają metalowych elementów.</p>

<p>Maksymalne wartości współczynnika SAR urządzenia Pixel zgłoszone do kanadyjskiego Ministerstwa Przemysłu to:</p>

<ul>
  <li>0,92 W/kg podczas trzymania przy uchu.</li>
  <li>0,58 W/kg podczas prawidłowego noszenia przy ciele.</li>
  <li>0,58 W/kg podczas korzystania z funkcji hotspotu Wi-Fi.</li>
</ul>

<p>Maksymalne wartości współczynnika SAR urządzenia Pixel XL zgłoszone do kanadyjskiego Ministerstwa Przemysłu to:</p>

<ul>
  <li>0,89 W/kg podczas trzymania przy uchu.</li>
  <li>0,56 W/kg podczas prawidłowego noszenia przy ciele.</li>
  <li>0,56 W/kg podczas korzystania z funkcji hotspotu Wi-Fi.</li>
</ul>

<h5><strong>Uwagi kanadyjskiego Ministerstwa Przemysłu</strong></h5>

<p>Te urządzenia spełniają wymagania norm RSS kanadyjskiego Ministerstwa Przemysłu dla produktów bezkoncesyjnych. Ich działanie podlega dwóm warunkom: (1) urządzenia nie mogą powodować zakłóceń oraz (2) urządzenia muszą przyjmować wszelkie zakłócenia, także takie, które mogą powodować niepożądane działanie.</p>

<h6><strong><em>Ostrzeżenie:</em></strong></h6>

<p>(i) Urządzenie może działać w paśmie 5150–5250 MHz tylko wewnątrz budynków, by zmniejszyć ryzyko szkodliwych zakłóceń mobilnych systemów satelitarnych korzystających z tego samego kanału.</p>

<p>(ii) Maksymalne dozwolone wzmocnienie sygnału antenowego w przypadku urządzeń działających w pasmach 5250–5350 MHz oraz 5470–5725 MHz musi być zgodne z limitem e.i.r.p.</p>

<p>(iii) Maksymalne dozwolone wzmocnienie sygnału antenowego w przypadku urządzeń działających w paśmie 5725–5825 MHz musi być zgodne z limitami e.i.r.p. określonymi odpowiednio dla połączeń punkt-punkt i innych niż punkt-punkt.</p>

<p>(iv) Należy pamiętać, że radary o dużej mocy są głównymi (priorytetowymi) użytkownikami pasm 5250–5350 MHz oraz 5650–5850 MHz i że mogą one spowodować zakłócenia działania i/lub uszkodzenia urządzeń LE-LAN.</p>

<h4><a id="3_europeanunion" name="3_europeanunion"></a>UNIA EUROPEJSKA</h4>



<h5><strong>Ograniczenia w paśmie 5 GHz</strong></h5>

<p>Funkcja WLAN tych urządzeń podczas działania w zakresie częstotliwości od 5150 do 5350 MHz jest ograniczona do użytku wewnątrz budynków, by zmniejszyć ryzyko szkodliwych zakłóceń mobilnych systemów satelitarnych korzystających z tego samego kanału.</p>

<h5><strong>Zakłócenia częstotliwości radiowej</strong></h5>

<p>Firma Google nie ponosi odpowiedzialności za żadne zakłócenia sygnału radiowego lub telewizyjnego spowodowane nieautoryzowaną modyfikacją urządzeń lub akcesoriów bądź zastąpieniem albo podłączeniem kabli lub urządzeń innych niż określone przez Google. Za korektę zakłóceń spowodowanych nieautoryzowaną modyfikacją, zastąpieniem lub podłączeniem odpowiada użytkownik. Firma Google oraz jej autoryzowani sprzedawcy i dystrybutorzy nie ponoszą odpowiedzialności za żadne naruszenia regulacji prawnych ani uszkodzenia, które mogą być wynikiem niestosowania się użytkownika do tych wskazówek.</p>

<h5><strong>Informacja na temat oznaczenia CE</strong></h5>

<p>Firma Google niniejszym deklaruje, że urządzenia Pixel i Pixel XL spełniają zasadnicze wymagania i są zgodne z innymi odnośnymi postanowieniami dyrektywy 2014/53/UE (dyrektywa ws. urządzeń radiowych). Pełną deklarację zgodności można znaleźć na stronie <a href="https://g.co/pixelphonefullinfo"><strong>g.co/pixelphonefullinfo</strong></a>.</p>

<p>Z urządzeń można korzystać we wszystkich krajach członkowskich Unii Europejskiej.</p>

<p>Na produkcie znajduje się takie oznaczenie:</p>

<p><gkms:snippet contenteditable="false" id="7022294"><span class="SnippetContent notranslate"><img height="auto" width="auto" src="ce_7022294.png" alt="Deklaracja zgodności WE"></span></gkms:snippet></p>

<h5><strong>Informacje o współczynniku SAR (Specific Absorption Rate)</strong></h5>

<p>Te urządzenia zostały zakwalifikowane do użytku w typowych warunkach domowych klasy B.</p>

<p>Gdy urządzenie Pixel jest używane w pobliżu ucha lub w odległości 0,5 cm od ciała, zachowuje zgodność ze specyfikacjami częstotliwości radiowej. Gdy urządzenie Pixel XL jest używane w pobliżu ucha lub w odległości 0,5 cm od ciała, zachowuje zgodność ze specyfikacjami częstotliwości radiowej. Upewnij się, że akcesoria do urządzenia, takie jak futerał czy uchwyt, nie zawierają metalowych elementów. Trzymaj urządzenie z dala od ciała zgodnie z wymogiem dotyczącym odległości. W przypadku urządzenia Pixel najwyższa wartość współczynnika SAR (Specific Absorption Rate) zarejestrowana podczas testowania przy uchu to 0,33 W/kg, a podczas prawidłowego noszenia przy ciele – 0,61 W/kg. W przypadku urządzenia Pixel XL najwyższa wartość współczynnika SAR (Specific Absorption Rate) zarejestrowana podczas testowania przy uchu to 0,25 W/kg, a podczas prawidłowego noszenia przy ciele – 0,44 W/kg.</p>

<h5><strong>Dyrektywa w sprawie zużytego sprzętu elektrycznego i elektronicznego (WEEE) oraz baterii</strong></h5>

<p><gkms:snippet contenteditable="false" id="7023395"><span class="SnippetContent notranslate"><img height="auto" width="auto" src="waste_7023395.png" alt="Nie wyrzucać baterii wraz z odpadami komunalnymi"></span></gkms:snippet></p>

<p>Dyrektywa w sprawie zużytego sprzętu elektrycznego i elektronicznego (WEEE) nakłada obowiązek oznaczania wszystkich sprzętów elektrycznych i elektronicznych, w tym także tego telefonu i jego akcesoriów, symbolem przekreślonego pojemnika na śmieci. Oznacza on, że danego sprzętu nie wolno wyrzucać razem z niesortowanymi odpadami komunalnymi. Może to stanowić zagrożenie dla środowiska i zdrowia ludzkiego z powodu określonych substancji wykorzystywanych w tym sprzęcie i jego bateriach.</p>

<p>Zgodnie z Dyrektywą WEEE każdy kraj członkowski UE odpowiada za osiągnięcie wysokiego poziomu odbierania sprzętów elektrycznych i elektronicznych do ich obróbki, odzyskania i utylizacji w sposób bezpieczny dla środowiska. Przed wyrzuceniem urządzenia pomyśl, jak możesz zmniejszyć ilość wytwarzanych śmieci elektrycznych i elektronicznych. Możesz na przykład ponownie je wykorzystać, naprawić lub przekształcić w dzieło sztuki. Przedłużając życie sprzętu, ograniczysz ilość odpadów i pomożesz Unii Europejskiej w osiągnięciu założonych celów.</p>

<p>Powodzenie tego przedsięwzięcia zależy od Twojej czynnej współpracy polegającej na oddawaniu zużytych urządzeń do odpowiednich zakładów zajmujących się ich utylizacją. Szczegółowe informacje o zasadach oddawania urządzeń i dostępnych punktach zbiórki uzyskasz od lokalnych władz lub sprzedawcy.</p>

<h5><strong>Zgodność z dyrektywą RoHS</strong></h5>

<p>To urządzenie jest zgodny z dyrektywą 2011/65/UE (RoHS) wydaną przez Parlament Europejski i Radę Unii Europejskiej 8 czerwca 2011 roku, ograniczającą stosowanie określonych substancji niebezpiecznych w sprzęcie elektrycznym i elektronicznym, oraz jej poprawkami.</p>

<h5><strong>REACH</strong></h5>

<p>REACH (Registration, Evaluation, Authorization and Restriction of Chemicals) to rozporządzenie Rady Unii Europejskiej nr 1907/2006 regulujące kwestie stosowania chemikaliów. Google przestrzega rozporządzenia REACH – to urządzenie nie zawiera żadnych substancji stanowiących bardzo duże zagrożenie, które wykraczają poza ograniczenia określone w tym rozporządzeniu. Staramy się przekazywać naszym klientom informacje o substancjach chemicznych zawartych w naszych produktach, by zachować zgodność z wymaganiami prawnymi.</p>

<p>Adres kontaktowy w sprawach prawnych w Unii Europejskiej to Google Commerce Limited, 70 Sir John Rogerson's Quay, Dublin 2, Irlandia.</p>

<h4><a id="3_australia" name="3_australia"></a>AUSTRALIA</h4>

<h5><strong>Informacje o współczynniku SAR (Specific Absorption Rate)</strong></h5>

<p>Gdy urządzenie Pixel jest używane w pobliżu ucha lub w odległości 0,5 cm od ciała, zachowuje zgodność ze specyfikacjami częstotliwości radiowej. Gdy urządzenie Pixel XL jest używane w pobliżu ucha lub w odległości 0,5 cm od ciała, zachowuje zgodność ze specyfikacjami częstotliwości radiowej. Upewnij się, że akcesoria do urządzenia, takie jak futerał czy uchwyt, nie zawierają metalowych elementów. Trzymaj urządzenie z dala od ciała zgodnie z wymogiem dotyczącym odległości. W przypadku urządzenia Pixel najwyższa wartość współczynnika SAR (Specific Absorption Rate) zarejestrowana podczas testowania przy uchu to 0,50 W/kg, a podczas prawidłowego noszenia przy ciele – 0,61 W/kg. W przypadku urządzenia Pixel XL najwyższa wartość współczynnika SAR (Specific Absorption Rate) zarejestrowana podczas testowania przy uchu to 0,29 W/kg, a podczas prawidłowego noszenia przy ciele – 0,44 W/kg.</p>

<p>Funkcja WLAN tych urządzeń podczas działania w zakresie częstotliwości od 5150 do 5350 MHz jest ograniczona do użytku wewnątrz budynków, by zmniejszyć ryzyko szkodliwych zakłóceń mobilnych systemów satelitarnych korzystających z tego samego kanału.</p>

<h4><a id="3_india" name="3_india"></a>INDIE</h4>

<h5><strong>Informacje o współczynniku SAR (Specific Absorption Rate)</strong></h5>

<p>Telefon jest nadajnikiem i odbiornikiem radiowym. Jest zgodny z międzynarodowymi wytycznymi na temat ograniczenia ekspozycji ludzi na działanie pól elektromagnetycznych i został zaprojektowany według wytycznych na temat ekspozycji na działanie fal radiowych opracowanych przez Departament Telekomunikacji w Ministerstwie Komunikacji i Informatyki rządu Indii. Wytyczne korzystają z jednostki miary nazywanej współczynnikiem SAR (Specific Absorption Rate), który określa ilość fal o częstotliwości radiowej wchłanianych przez ciało ludzkie podczas korzystania z telefonu. Limit współczynnika SAR dla urządzeń mobilnych w Indiach wynosi 1,6 W/kg na 1 gram tkanki ludzkiej.</p>

<p>Gdy urządzenie Pixel jest używane w pobliżu ucha lub w odległości 1,0 cm od ciała, zachowuje zgodność z tymi wytycznymi. Gdy urządzenie Pixel XL jest używane w pobliżu ucha lub w odległości 1,0 cm od ciała, zachowuje zgodność z tymi wytycznymi. Upewnij się, że akcesoria do urządzenia, takie jak futerał czy uchwyt, nie zawierają metalowych elementów. Trzymaj urządzenie z dala od ciała zgodnie z wymogiem dotyczącym odległości. W przypadku urządzenia Pixel najwyższa wartość współczynnika SAR (Specific Absorption Rate) zarejestrowana podczas testowania przy uchu to 0,59 W/kg, a podczas prawidłowego noszenia przy ciele – 0,62 W/kg. W przypadku urządzenia Pixel XL najwyższa wartość współczynnika SAR (Specific Absorption Rate) zarejestrowana podczas testowania przy uchu to 0,46 W/kg, a podczas prawidłowego noszenia przy ciele – 0,45 W/kg.</p>

<p>Wartości współczynnika SAR można sprawdzić na stronie Centrum Inżynierii Telekomunikacyjnej w Departamencie Telekomunikacji.</p>

<p>Mimo że w większości badań nie udało się wykazać bezpośredniego związku między ekspozycją na działanie fal o częstotliwości radiowej a stanem zdrowia, Departament Telekomunikacji opracował środki ostrożności związane z korzystaniem z telefonu komórkowego:</p>

<ul>
  <li>Używaj bezprzewodowego zestawu głośnomówiącego (słuchawkowego) z nadajnikiem Bluetooth o mniejszej mocy.</li>
  <li>Upewnij się, że telefon komórkowy ma niski współczynnik SAR.</li>
  <li>Wykonuj krótkie połączenia lub wysyłaj zamiast nich wiadomości SMS. Ta wskazówka dotyczy w szczególności dzieci, młodzieży oraz kobiet w ciąży.</li>
  <li>Używaj telefonu komórkowego, gdy jakość sygnału jest dobra.</li>
  <li>Osoby z aktywnymi implantami medycznymi powinny trzymać telefon komórkowy w odległości co najmniej 15 cm od implantu.</li>
</ul>

<h5><strong>Oświadczenie na temat recyklingu, obsługi odpadów elektronicznych i zarządzania nimi</strong></h5>

<p><gkms:snippet contenteditable="false" id="7023395"><span class="SnippetContent notranslate"><img height="auto" width="auto" src="waste_7023395.png" alt="Nie wyrzucać baterii wraz z odpadami komunalnymi"></span></gkms:snippet></p>

<p>W Indiach ta etykieta oznacza, że urządzenia nie wolno wyrzucać razem z odpadami z gospodarstwa domowego. Należy oddać je w odpowiednim punkcie zbiórki, by umożliwić recykling i odzysk surowców. Informacje o sposobie recyklingu tego urządzenia w Twoim kraju znajdziesz na stronie <a href="https://g.co/pixelphonefullinfo"><strong>g.co/pixelphonefullinfo</strong></a>.</p>

<p>Google oświadcza, że ten telefon został zaprojektowany i wyprodukowany zgodnie z określonymi w 2016 roku regułami zarządzania odpadami elektronicznymi („<strong>Reguły</strong>”) i jest zgodny z Regułą 16 (1) dotyczącą ograniczenia stosowania niebezpiecznych substancji w produkcji sprzętu elektrycznego i elektronicznego oraz ich maksymalnej dozwolonej zawartości w materiałach jednorodnych według wagi (z uwzględnieniem wyjątków wymienionych w wykazie II).</p>

<p>Nieprawidłowa obsługa, utylizacja, recykling oraz przypadkowe lub celowe uszkodzenia mogą stwarzać ryzyko obejmujące między innymi pożar, wybuch i/lub inne zagrożenia, a niekontrolowane usuwanie odpadów może negatywnie wpływać na środowisko, ponieważ uniemożliwia ponowne wykorzystanie surowców. Niektóre odpady elektroniczne mogą zawierać niebezpieczne związki chemiczne, które po utylizacji w nieprawidłowy sposób powodują toksyczne skażenie wody, gleby i innych zasobów naturalnych. Nieprawidłowa utylizacja może szkodliwie wpływać na życie roślin, zwierząt i ludzi.</p>

<h3><a id="4_trademarks" name="4_trademarks"></a>4. Znaki towarowe</h3>

<p>LTE jest znakiem towarowym ETSI.</p>

<p>Wi-Fi®, logo Wi-Fi CERTIFIED oraz logo Wi-Fi są znakami towarowymi Wi-Fi Alliance.</p>

<p>Nazwa i logo Bluetooth® są zastrzeżonymi znakami towarowymi należącymi do Bluetooth SIG, Inc.</p>

<p>N-Mark jest znakiem towarowym NFC Forum, Inc.</p>

<p>Google, Android, logo G, Pixel i inne znaki są znakami towarowymi Google Inc.</p>

<p>Wszystkie pozostałe znaki towarowe należą do odpowiednich właścicieli.</p>
</div>
</body>
</html>