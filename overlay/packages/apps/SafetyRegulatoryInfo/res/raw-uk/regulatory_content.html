<html dir="ltr">
<head>
<style type="text/css">.gkms-gtt-answer-header, .gkms-gtt-message-header {
  color: black !important;
  font-family: Arial,Helvetica,sans-serif;
  font-weight: bold;
  margin-top: 2em;
  padding: 4px;
}
.gkms-gtt-answer-header {
  background-color: #e5ecf9;
  border-top: 1px solid #36c;
}
.gkms-gtt-message-header {
  background-color: #f8f8f8;
  border-top: 1px solid #ccc;
}
.gkms-gtt-hide {
  visibility: hidden;
}
</style>
<meta http-equiv="content-type" content="text/html;charset=utf-8"></meta>
<title>&nbsp;</title>
</head>
<body lang="uk" dir="ltr">

<div class="gkms web"><p><a href="#1_safety_regulatory_details">1 Техніка безпеки та нормативні вимоги</a></p>

<p><a href="#2_safety_guidelines">2 Правила техніки безпеки</a></p>

<p><a href="#3_regulatory_information">3 Нормативна інформація</a></p>

<blockquote>
<p><a href="#3_unitedstates">СПОЛУЧЕНІ ШТАТИ АМЕРИКИ</a></p>

<p><a href="#3_canada">КАНАДА</a></p>

<p><a href="#3_europeanunion">ЄВРОПЕЙСЬКИЙ СОЮЗ</a></p>

<p><a href="#3_australia">АВСТРАЛІЯ</a></p>

<p><a href="#3_india">ІНДІЯ</a></p>
</blockquote>

<p><a href="#4_trademarks">4 Торговельні марки</a></p>

<h3><a id="1_safety_regulatory_details" name="1_safety_regulatory_details"></a>1 Техніка безпеки та нормативні вимоги</h3>

<p>Цей детальний довідник включає друковану брошуру щодо безпеки та гарантій, яка містить основні правила техніки безпеки й постачається в комплекті з пристроями Pixel і Pixel XL. Він також містить додаткові поради з охорони праці та нормативну інформацію.</p>

<p>Нижче описано, де можна переглянути повну інформацію про телефон.</p>

<ul>
  <li>Повна інформація для користувача: <a href="https://g.co/pixelphonefullinfo"><strong>g.co/pixelphonefullinfo</strong></a></li>
  <li>Переглянути інформацію про техніку безпеки, захист довкілля та нормативні вимоги можна за посиланням <a href="https://g.co/pixelphonesafety"><strong>g.co/pixelphonesafety</strong></a> АБО перейшовши в <strong>Налаштування</strong> &gt; <strong>Про телефон</strong> &gt; <strong>Посібник із безпеки та нормативних вимог</strong></li>
  <li>Деталі гарантії для країни покупки, зокрема вказівки щодо подачі позову: <a href="https://g.co/pixelphonewarranty"><strong>g.co/pixelphonewarranty</strong></a></li>
  <li>Електронні нормативні мітки та значення питомої потужності поглинання (SAR) для вашого телефона: <strong>Налаштування</strong> &gt; <strong>Про телефон</strong> &gt; <strong>Регулятивні мітки</strong></li>
  <li>Докладна онлайн-довідка: <a href="https://g.co/PixelCare"><strong><span class="notranslate">g.co/PixelCare</span></strong></a></li>
</ul>

<h3><a id="2_safety_guidelines" name="2_safety_guidelines"></a>2 Правила техніки безпеки</h3>

<p>Щоб переглянути додаткову інформацію щодо безпеки, відвідайте сторінку <a href="https://g.co/pixelphonefullinfo"><strong>g.co/pixelphonefullinfo</strong></a></p>

<h4><a id="2_basic_safety" name="2_basic_safety"></a>Основні правила техніки безпеки</h4>

<p>Щоб не пошкодити телефон, аксесуари та підключені пристрої, а також знизити ризик займання, опіків і ураження електричним струмом, дотримуйтеся перелічених нижче заходів безпеки.</p>

<ul>
  <li>Перед використанням зніміть усю захисну пластикову плівку.</li>
  <li>Не намагайтеся відкрити чи розібрати телефон, адаптер або аксесуари.</li>
  <li>Не розбивайте та не проколюйте телефон, адаптер або аксесуари.</li>
  <li>Не замикайте зовнішні контакти та схеми, тримайте телефон і адаптер подалі від відкритого полум’я й запалених тютюнових виробів, а також не утилізуйте їх за допомогою вогню або води.</li>
  <li>Не користуйтеся телефоном і адаптером поблизу води й інших рідин, а також не чіпайте їх мокрими руками.</li>
  <li>Якщо телефон або адаптер намокне, не намагайтеся висушити їх в духовці, мікрохвильовій печі чи за допомогою фену, оскільки це може пошкодити їх.</li>
  <li>Не впускайте, не кидайте та не намагайтеся зігнути телефон або адаптер.</li>
  <li>Не використовуйте телефон і адаптер, якщо вони не працюють належним чином, пошкоджені або падали.</li>
  <li>Не скручуйте та не стискайте кабель USB.</li>
  <li>Цей продукт призначено для використання із сертифікованим джерелом живлення обмеженої потужності класу 2 з такими характеристиками: 5 В постійного струму, до 3 А; 9 В постійного струму, до 2 А (чи обидва).</li>
</ul>

<p>Тримайте телефон на відстані не менше 1 см (0,4 дюйма) від свого тіла.</p>

<p>Щоб знизити ризик аварії (а також тому що це заборонено в більшості країн), не користуйтеся телефоном за кермом, під час роботи з машинним обладнанням чи в інших випадках, коли це може мати серйозні наслідки.</p>

<p>Користуючись телефоном під час польоту та безпосередньо перед посадкою, дотримуйтеся вказівок авіакомпанії. Використання бездротового пристрою в літаку може порушити роботу бездротових мереж і становити загрозу для керування літаком, а також може вважатися незаконним. Ви можете користуватися телефоном у режимі польоту.</p>

<p><strong>Безпека радіочастотного випромінювання</strong>. Під час використання ваш телефон випромінює радіочастотну енергію. Відповідно до заяви Федеральної комісії зі зв’язку США (FCC): "Деякі групи людей, зацікавлені в здоров’ї та безпеці, наводять певні дослідження як доказ того, що бездротові пристрої можуть викликати рак й інші захворювання, і несуть потенційно вищий рівень загрози для дітей, ніж для дорослих. Хоча такі твердження привернули увагу громадськості, наразі немає наукових доказів щодо того, що використання бездротових пристроїв викликає рак чи інші хвороби." Більше можна дізнатися на сайті FCC: <strong><a href="https://www.fcc.gov/encyclopedia/radio-frequency-safety">www.fcc.gov/encyclopedia/radio-frequency-safety</a></strong>.</p>

<h4><a id="2_emergency_calls" name="2_emergency_calls"></a>Екстрені виклики</h4>

<ul>
  <li>Цей телефон працює на основі радіосигналів, тому за певних умов зв’язок може бути відсутнім.</li>
  <li>Ніколи не покладайтеся на мобільний телефон як на єдиний засіб зв’язку в надзвичайних ситуаціях.</li>
</ul>

<h4><a id="2_storage_cleaning" name="2_storage_cleaning"></a>Зберігання й очищення</h4>

<p>Дотримуйтеся наведених нижче вказівок під час використання, зберігання й очищення телефона.</p>

<ul>
  <li>Не використовуйте телефон або адаптер, якщо температура навколишнього середовища нижча за 0 °C (32 °F) чи вища за 40 °C (104 °F). Ідеальна температура для зберігання становить від 0 °C (32 °F) до 40 °C (104 °F).</li>
  <li>Відключайте телефон і адаптер під час грози, якщо збираєтеся їх чистити чи не використовувати протягом тривалого часу.</li>
  <li>Очищуйте пристрій і аксесуари чистою, м’якою та сухою тканиною.</li>
  <li>Не очищуйте пристрій і аксесуари за допомогою хімічних засобів для чищення, порошку або інших хімічних речовин (як-от спирт або бензол).</li>
  <li>Телефон і зарядний пристрій нагріваються під час звичайного використання. Уникайте тривалого прямого та непрямого контакту зі шкірою, оскільки це може спричинити неприємні відчуття й опіки.</li>
</ul>

<h4><a id="2_pacemaker_precautions" name="2_pacemaker_precautions"></a>Заходи безпеки для кардіостимулятора й імплантованих медичних пристроїв</h4>

<p>Ваш телефон приймає й передає дані за допомогою технологій LTE, Wi-Fi та Bluetooth і містить елементи, які випромінюють електромагнітні хвилі. Це може перешкоджати роботі кардіостимуляторів та інших імплантованих медичних пристроїв. Якщо у вас є кардіостимулятор або інші імплантовані медичні пристрої, дотримуйтеся наведених нижче заходів безпеки.</p>

<ul>
  <li>Завжди тримайте телефон і зарядний пристрій на відстані принаймні 16 см (6 дюймів) від поверхні шкіри поблизу кардіостимулятора чи іншого імплантованого медичного пристрою.</li>
  <li>Не тримайте телефон із того боку, де розташовано кардіостимулятор або інший імплантований медичний пристрій.</li>
  <li>Не носіть телефон у нагрудній кишені або в кишені біля кардіостимулятора чи іншого імплантованого медичного пристрою.</li>
  <li>Якщо у вас є запитання щодо взаємодії телефона з таким пристроєм, проконсультуйтеся з медичним працівником.</li>
  <li>Якщо ви підозрюєте, що телефон заважає роботі кардіостимулятора чи інших імплантованих медичних пристроїв, вимкніть його та проконсультуйтеся з лікарем щодо свого медичного пристрою.</li>
</ul>

<h4><a id="2_power_adapter_safety" name="2_power_adapter_safety"></a>Правила техніки безпеки для зарядного пристрою</h4>

<ul>
  <li>Відключаючи зарядний пристрій від мережі живлення, не можна тягнути за кабель.</li>
  <li>Для цього пристрою слід використовувати зарядний пристрій, який відповідає вимогам до джерела живлення обмеженої потужності згідно зі стандартом IEC 60950-1 і вимогам щодо систем акумуляторного живлення асоціації CTIA згідно зі стандартом IEEE 1725. У комплект цього пристрою входить зарядний пристрій, сертифікований належним чином. Зарядні пристрої, які продаються в Google Store і в певних інших магазинах, також мають належну сертифікацію. Не використовуйте для цього телефона зарядні пристрої й аксесуари, не схвалені Google.</li>
  <li>Заряджаючи телефон, переконайтеся, що зарядний пристрій увімкнено в розетку поряд із телефоном і до нього легко отримати доступ.</li>
  <li>Підключайте до телефона лише зарядні пристрої, які мають логотип USB-IF або пройшли сертифікацію USB-IF.</li>
</ul>

<h4><a id="2_battery_safety_disposal" name="2_battery_safety_disposal"></a>Правила техніки безпеки й утилізації для акумулятора</h4>

<ul>
  <li>Цей телефон має літій-іонний або літій-полімерний акумулятор, який відповідає стандарту IEEE 1725. Не намагайтеся вийняти акумулятор самостійно. Щоб замінити його, віднесіть пристрій у сервісний центр, авторизований Google. Використання неналежного акумулятора може спричинити займання, вибух, витік рідини з акумулятора й інші небезпечні наслідки.</li>
  <li>Якщо акумулятор протікає, уникайте контакту рідини, що витікає, з очима, шкірою й одягом. Якщо рідина потрапила в очі, не тріть їх. Негайно промийте очі чистою водою та зверніться до лікаря.</li>
  <li>Тримайте акумулятор, який протікає, подалі від вогню через ризик займання чи вибуху.</li>
  <li>Телефон, акумулятор і аксесуари потрібно утилізувати відповідно до місцевого законодавства. Не утилізуйте їх разом із побутовими відходами. Неправильна утилізація може призвести до займання, вибуху та/чи інших небезпек.</li>
  <li>Зберігайте акумулятор подалі від дітей.</li>
</ul>

<h4><a id="2_hearing_protection" name="2_hearing_protection"></a>Захист органів слуху</h4>

<p>Тривале прослуховування гучних звуків (зокрема музики) може спричинити втрату слуху. Щоб не пошкодити слух, зменште гучність у навушниках або гарнітурі до безпечного та комфортного рівня, а також не слухайте надто гучний аудіовміст протягом тривалого часу.</p>

<p><gkms:snippet contenteditable="false" id="7022384"><span class="SnippetContent notranslate"><img height="auto" width="auto" src="hearing_7022384.png" alt="Захист органів слуху"></span></gkms:snippet></p>

<h4><a id="2_child_safety" name="2_child_safety"></a>Правила техніки безпеки для дітей</h4>

<p>Телефон і аксесуари в комплекті містять дрібні деталі, пластикові елементи та деталі з гострими краями, які можуть призвести до травми або перекрити дихальні шляхи. Не залишайте телефон і аксесуари в доступному для дітей місці та не дозволяйте їм гратися з ними. Діти можуть травмувати себе й інших або випадково пошкодити телефон. Якщо хтось проковтнув дрібні деталі, негайно зверніться до лікаря.</p>

<h4><a id="2_environmental_restrictions" name="2_environmental_restrictions"></a>Екологічні обмеження</h4>

<ul>
  <li>Щоб запобігти пошкодженню деталей і внутрішніх схем телефона, не використовуйте та не зберігайте його й аксесуари в запилених, задимлених, вологих та забруднених місцях, а також поблизу магнітних полів.</li>
  <li>Тримайте пристрій подалі від джерел тепла та прямих сонячних променів. Не залишайте телефон у салоні автомобіля або там, де температура може перевищувати 60 °C (140 °F), як-от на панелі приладів автомобіля, підвіконні, поряд із вентиляційним отвором системи опалення чи за склом, що піддається впливу прямих сонячних променів або сильного ультрафіолетового випромінювання протягом тривалого часу. Це може призвести до пошкодження продукту, перегрівання акумулятора, а також створити загрозу займання чи вибуху.</li>
  <li>Не слід використовувати, зберігати або транспортувати телефон там, де зберігаються легкозаймисті або вибухові речовини (наприклад, на АЗС, складах пального та хімічних заводах). Не користуйтеся телефоном під час проведення підривних робіт, а також у потенційно вибухонебезпечних зонах, як-от на заправних станціях, складах пального, нижній палубі кораблів і станціях транспортування та зберігання пального й хімічних речовин, де повітря містить хімічні речовини та частки (наприклад, зерно, пил і металеві порошки). Іскри в таких зонах можуть призвести до травм або навіть смерті в результаті вибуху чи займання.</li>
</ul>

<h3><a id="3_regulatory_information" name="3_regulatory_information"></a>3 Нормативна інформація</h3>

<h4><a id="3_unitedstates" name="3_unitedstates"></a>СПОЛУЧЕНІ ШТАТИ АМЕРИКИ</h4>

<p><gkms:snippet contenteditable="false" id="7022385"><span class="SnippetContent notranslate"><img height="auto" width="auto" src="bc_7022385.png" alt="Системи заряджання акумулятора"></span></gkms:snippet></p>

<h5><strong>Відповідність нормативним вимогам FCC</strong></h5>

<p>Примітка. Цей пристрій пройшов перевірку. Його визнано таким, що відповідає обмеженням до цифрових пристроїв класу В (Class B), відповідно до частини 15 правил Федеральної комісії зв’язку США (FCC). Ці обмеження розроблено для забезпечення захисту від шкідливих перешкод у житлових приміщеннях. Цей пристрій генерує, використовує та випромінює радіочастотну енергію. Якщо встановити чи використовувати пристрій усупереч інструкції, він може перешкоджати радіозв’язку. Однак ми не гарантуємо, що перешкоди не виникнуть у конкретному приміщенні.</p>

<p>Якщо це обладнання перешкоджає прийому теле- та радіосигналу (щоб перевірити, вимкніть і ввімкніть його), спробуйте усунути перешкоди. Для цього виконайте одну або кілька цих дій:</p>

<ul>
  <li>змініть положення приймальної антени або перемістіть її;</li>
  <li>перемістіть обладнання подалі від приймача;</li>
  <li>під’єднайте обладнання та приймач до різних схем;</li>
  <li>зверніться по допомогу до посередника чи досвідченого теле- або радіотехніка.</li>
</ul>

<p>Якщо користувач щось змінюватиме, не отримавши чіткого схвалення від Google, він може втратити право користуватись обладнанням.</p>

<p>Пристрої Pixel і Pixel XL відповідають частині 15 правил Федеральної комісії зв’язку США. На роботу пристроїв поширюються такі дві умови:</p>

<ol>
  <li>Ці пристрої не мають заважати роботі інших пристроїв.</li>
  <li>Ці пристрої мають приймати всі сигнали, зокрема ті, що можуть спричинити небажану роботу пристроїв.</li>
</ol>

<h5><strong>Носіння на тілі</strong></h5>

<p>Пристрій Pixel відповідає вимогам до радіочастотних характеристик для використання біля вуха чи на відстані 0,4 см (1,0 дюйм.) від тіла. Пристрій Pixel XL відповідає вимогам до радіочастотних характеристик для використання біля вуха чи на відстані 1,0 см (0,4 дюйм.) від тіла. Переконайтеся, що аксесуари до пристрою, як-от футляр або несесер, не містять металевих компонентів. Тримайте пристрій на відстані від тіла, що відповідає вимогам щодо мінімальної відстані.</p>

<h5><strong>Інформація про питому потужність поглинання</strong></h5>

<p>Пристрої Pixel і Pixel XL також відповідають вимогам Федеральної комісії зв’язку (США) щодо впливу радіохвиль.</p>

<p>Допустима питома потужність поглинання (SAR) у США становить 1,6 Вт/кг на один грам тканини (у середньому). Найбільше значення питомої потужності поглинання, повідомлене Федеральній комісії зв’язку для цього типу пристрою, не перевищує це обмеження.</p>

<p>Нижче перелічено максимальні значення SAR для пристрою Pixel, повідомлені Федеральній комісії зв’язку:</p>

<ul>
  <li>0,92 Вт/кг, коли пристрій тримають біля вуха</li>
  <li>0,58 Вт/кг, коли пристрій правильно носять на тілі</li>
  <li>0,58 Вт/кг, коли використовується функція точки доступу Wi-Fi</li>
</ul>

<p>Нижче перелічено максимальні значення SAR для пристрою Pixel XL, повідомлені Федеральній комісії зв’язку:</p>

<ul>
  <li>0,89 Вт/кг, коли пристрій тримають біля вуха</li>
  <li>0,56 Вт/кг, коли пристрій правильно носять на тілі</li>
  <li>0,56 Вт/кг, коли використовується функція точки доступу Wi-Fi</li>
</ul>

<h5><strong>Лазерний продукт класу 1</strong></h5>

<p>Pixel і Pixel XL – це лазерні пристрої класу 1.</p>

<p>Однак конструкція цих продуктів включає оптичний пристрій, захисний корпус і захист сканування, що блокує доступ до лазерного випромінювання, потужнішого за клас 1.</p>

<p>Увага! Використання елементів керування чи регулювання або виконання процедур, не вказаних у цьому документі, може призвести до небезпечного випромінювання.</p>

<h5><strong>Сумісність зі слуховими апаратами (HAC)</strong></h5>

<p>Пристрої Pixel і Pixel XL перевірено та визнано сумісними зі слуховими апаратами відповідно до технічної специфікації ANSI C63.19.</p>

<p>Сумісність зі слуховими апаратами визначається за такими двома критеріями:</p>

<ul>
  <li>рейтинг M, що вимірює стійкість до радіочастотних перешкод для слухових апаратів з акустичним зв’язком;</li>
  <li>рейтинг T, який вимірює ефективність роботи пристрою під час використання зі слуховим апаратом з індуктивним зв’язком (індукційна котушка).</li>
</ul>

<p>Пристрій Pixel має рейтинг M4/T4, а Pixel XL – M4/T4 відповідно до нормативів Федеральної комісії зв’язку США щодо сумісності зі слуховими апаратами для бездротових пристроїв.</p>

<p>Телефон вважається сумісним зі слуховими апаратами згідно з правилами Федеральної комісії зв’язку США, якщо він отримав рейтинги M3 або M4 для акустичного зв’язку й T3 або T4 для індуктивного зв’язку.</p>

<p>Деякі бездротові технології, які використовують ці телефони, перевірено та розраховано для роботи зі слуховими апаратами. Однак у цих телефонах можуть застосовуватися новіші бездротові технології, які ще не тестувалися на використання зі слуховими апаратами. Важливо ретельно випробувати різні функції телефона в різних місцях із використанням слухового апарата чи кохлеарного імплантата, щоб перевірити, чи не чутно зайвих шумів. Щоб дізнатися про сумісність телефона зі слуховими апаратами, зв’яжіться зі спеціалістом Google чи оператором. Якщо у вас є запитання щодо правил повернення чи обміну продуктів, зверніться до оператора або продавця телефона.</p>

<p>Ці пристрої не розраховані на сумісність зі слуховими апаратами з точки зору використання технології Wi-Fi.</p>

<h5><strong>Примітка для Каліфорнії</strong></h5>

<p>Цей продукт або його упаковка містить бісфенол А (BPA). У штаті Каліфорнія цю речовину визнано такою, що шкодить репродуктивній функції.</p>

<h4><a id="3_canada" name="3_canada"></a>КАНАДА</h4>

<h5><strong>Міністерство промисловості Канади, клас B</strong></h5>

<p>Цей цифровий пристрій класу В відповідає канадському стандарту ICES-003.</p>

<p><strong>Примітка.</strong> Згідно з правилами Міністерства промисловості Канади, якщо користувач щось змінюватиме, не отримавши чіткого схвалення від Google, він може втратити право користуватись обладнанням.</p>

<h5><strong>Інформація про питому потужність поглинання</strong></h5>

<p>Пристрої Pixel і Pixel XL випромінюють потужність, нижчу за гранично допустимий рівень радіочастот, установлений Міністерством промисловості Канади. Ці пристрої було перевірено та визнано такими, що відповідають обмеженням Міністерства промисловості Канади щодо впливу радіочастотних хвиль. Під час звичайного використання пристроїв можливий контакт із людиною має бути зведено до мінімуму.</p>

<p>Використовуючи пристрій поблизу свого тіла (коли ви не тримаєте його в руці або біля голови), тримайте його на відстані 1 см від свого тіла для Pixel і 1 см – для Pixel XL. Це відстань, на якій пристрої перевірялися на відповідність вимогам щодо радіочастотного впливу. Переконайтеся, що аксесуари до пристрою, як-от футляр або несесер, не містять металевих компонентів.</p>

<p>Максимальні значення SAR для Pixel, повідомлені Міністерству промисловості Канади:</p>

<ul>
  <li>0,92 Вт/кг, коли пристрій тримають біля вуха</li>
  <li>0,58 Вт/кг, коли пристрій правильно носять на тілі</li>
  <li>0,58 Вт/кг, коли використовується функція точки доступу Wi-Fi</li>
</ul>

<p>Максимальні значення SAR для Pixel XL, повідомлені Міністерству промисловості Канади:</p>

<ul>
  <li>0,89 Вт/кг, коли пристрій тримають біля вуха</li>
  <li>0,56 Вт/кг, коли пристрій правильно носять на тілі</li>
  <li>0,56 Вт/кг, коли використовується функція точки доступу Wi-Fi</li>
</ul>

<h5><strong>Повідомлення Міністерства промисловості Канади</strong></h5>

<p>Ці пристрої відповідають стандартам RSS, які не підлягають ліцензуванню Міністерством промисловості Канади. На роботу пристроїв поширюються такі дві умови: (1) пристрої не мають створювати перешкоди та (2) мають приймати всі сигнали, зокрема ті, що можуть спричиняти небажану роботу пристроїв.</p>

<h6><strong><em>Попередження:</em></strong></h6>

<p>(i) використовуйте пристрій лише в приміщенні, якщо він працює в діапазоні частот 5150–5250 МГц. Це знизить імовірність того, що він заважатиме роботі систем мобільного супутникового зв’язку, які використовують той самий канал;</p>

<p>(ii) максимально допустимий коефіцієнт підсилення антени для пристроїв, що працюють у діапазонах частот 5250–5350 і 5470–5725 МГц, не повинен перевищувати обмеження еквівалентної потужності ізотропного випромінення;</p>

<p>(iii) максимально допустимий коефіцієнт підсилення антени для пристроїв, що працюють у діапазонах частот 5725–5825 МГц, не повинен перевищувати допустимі обмеження еквівалентної потужності ізотропного випромінення для тунельного та нетунельного режимів роботи;</p>

<p>(iv) користувачі мають розуміти, що в діапазонах частот 5250–5350 і 5650–5850 МГц головними (пріоритетними) користувачами є потужні радари. Ці радари можуть порушити роботу пристроїв LE-LAN і/або пошкодити їх.</p>

<h4><a id="3_europeanunion" name="3_europeanunion"></a>ЄВРОПЕЙСЬКИЙ СОЮЗ</h4>

<h5><strong>Обмеження в діапазоні 5 ГГц</strong></h5>

<p>Коли пристрої працюють у діапазоні частот від 5150 до 5350 МГц, функцією WLAN можна користуватися лише в приміщенні.</p>

<h5><strong>Вплив радіочастот на роботу інших пристроїв</strong></h5>

<p>Google не несе відповідальності за будь-які перешкоди в роботі радіотехнічних і телевізійних пристроїв через несанкціоновані модифікації пристроїв та аксесуарів або заміну чи підключення з’єднувальних кабелів й обладнання, не зазначених Google. Усувати перешкоди, спричинені несанкціонованою модифікацією, заміною або підключенням, зобов’язується користувач. Google і авторизовані торговельні посередники й дистриб’ютори не несуть відповідальності за шкоду та порушення державних норм, які можуть виникнути через недотримання користувачем цих правил.</p>

<h5><strong>Примітка CE</strong></h5>

<p>Цим документом Google заявляє, що пристрої Pixel і Pixel XL відповідають основним вимогам та іншим відповідним положенням Директиви 2014/53/ЄС (Директива про радіотехнічне обладнання). Повний текст декларації відповідності можна знайти на сторінці <a href="https://g.co/pixelphonefullinfo"><strong>g.co/pixelphonefullinfo</strong></a>.</p>

<p>Ці пристрої працюють в усіх країнах ЄС.</p>

<p>Продукт має таке маркування:</p>

<p><gkms:snippet contenteditable="false" id="7022294"><span class="SnippetContent notranslate"><img height="auto" width="auto" src="ce_7022294.png" alt="Маркування CE"></span></gkms:snippet></p>

<h5><strong>Інформація про питому потужність поглинання</strong></h5>

<p>Ці пристрої призначено для використання у звичайних домашніх умовах класу B.</p>

<p>Пристрій Pixel відповідає вимогам до радіочастотних характеристик для використання біля вуха чи на відстані 0,5 см від тіла. Пристрій Pixel XL відповідає вимогам до радіочастотних характеристик для використання біля вуха чи на відстані 0,5 см від тіла. Переконайтеся, що аксесуари до пристрою, як-от футляр або несесер, не містять металевих компонентів. Тримайте пристрій на відстані від тіла, що відповідає вимогам щодо мінімальної відстані. Найбільше значення питомої потужності поглинання (SAR) для типу пристрою Pixel під час тестування біля вуха складає 0,33 Вт/кг, а під час правильного носіння на тілі – 0,61 Вт/кг. Найбільше значення питомої потужності поглинання (SAR) для типу пристрою Pixel XL під час тестування біля вуха складає 0,25 Вт/кг, а під час правильного носіння на тілі – 0,44 Вт/кг.</p>

<h5><strong>Директива ЄС про відходи електричного й електронного обладнання (WEEE) і акумуляторів</strong></h5>

<p><gkms:snippet contenteditable="false" id="7023395"><span class="SnippetContent notranslate"><img height="auto" width="auto" src="waste_7023395.png" alt="Не викидати в смітник"></span></gkms:snippet></p>

<p>Відповідно до Директиви ЄС про відходи електричного й електронного обладнання (WEEE), таке обладнання, зокрема телефон і аксесуари до нього, потрібно позначати символом із зображенням перекресленого сміттєвого контейнера. Він означає, що обладнання не можна утилізувати разом із побутовими відходами, які не сортуються, оскільки речовини, які використовуються в такому обладнанні й акумуляторах до нього, можуть становити загрозу довкіллю та людському здоров’ю.</p>

<p>Відповідно до Директиви про відходи електричного й електронного обладнання, усі країни ЄС зобов’язані збирати відходи електричного й електронного обладнання та забезпечувати їх належну обробку, відновлення та екологічно безпечну утилізацію. Перш ніж викидати пристрій, подумайте, як ви можете зменшити обсяг власних відходів електричних і електронних пристроїв. Наприклад, можна використати його повторно, відновити або перетворити на витвір мистецтва. Просто продовживши термін використання свого пристрою, ви зменшите обсяги відходів і допоможете ЄС досягнути поставлених цілей.</p>

<p>Успіх цієї політики ЄС залежить від того, чи повертатимете ви відходи електричного й електронного обладнання у відповідні установи з утилізації таких відходів. Щоб дізнатися докладну інформацію про повернення та доступні точки збору, зверніться до місцевих органів влади або продавця.</p>

<h5><strong>Дотримання вимог Директиви ЄС про обмеження вмісту небезпечних речовин (RoHS)</strong></h5>

<p>Цей продукт відповідає вимогам Директиви 2011/65/EU Європейського Парламенту та Ради від 8 червня 2011 року про обмеження використання певних небезпечних речовин в електричному й електронному обладнанні (RoHS) і поправок до неї.</p>

<h5><strong>REACH</strong></h5>

<p>REACH (реєстрація, оцінка й авторизація хімічних речовин, регламент ЄС № 1907/2006) – це нормативно-правова база ЄС щодо хімічних речовин. Google дотримується вимог регламенту REACH. Пристрій не містить особливо небезпечних речовин (SVHC), які не охоплює цей регламент. Ми надаємо нашим клієнтам інформацію про хімічні речовини в наших продуктах відповідно до юридичних вимог.</p>

<p>З нормативними запитаннями в ЄС звертайтеся за адресою: Google Commerce Limited, 70 Sir John Rogerson's Quay, Dublin 2 Ireland (Ірландія)</p>

<h4><a id="3_australia" name="3_australia"></a>АВСТРАЛІЯ</h4>

<h5><strong>Інформація про питому потужність поглинання</strong></h5>

<p>Пристрій Pixel відповідає вимогам до радіочастотних характеристик для використання біля вуха чи на відстані 0,5 см від тіла. Пристрій Pixel XL відповідає вимогам до радіочастотних характеристик для використання біля вуха чи на відстані 0,5 см від тіла. Переконайтеся, що аксесуари до пристрою, як-от футляр або несесер, не містять металевих компонентів. Тримайте пристрій на відстані від тіла, що відповідає вимогам щодо мінімальної відстані. Найбільше значення питомої потужності поглинання (SAR) для типу пристрою Pixel під час тестування біля вуха складає 0,50 Вт/кг, а під час правильного носіння на тілі – 0,61 Вт/кг. Найбільше значення питомої потужності поглинання (SAR) для типу пристрою Pixel XL під час тестування біля вуха складає 0,29 Вт/кг, а під час правильного носіння на тілі – 0,44 Вт/кг.</p>

<p>Коли пристрої працюють у діапазоні частот від 5150 до 5350 МГц, функцією WLAN можна користуватися лише в приміщенні.</p>

<h4><a id="3_india" name="3_india"></a>ІНДІЯ</h4>

<h5><strong>Інформація про питому потужність поглинання</strong></h5>

<p>Ваш телефон передає та приймає радіохвилі. Він відповідає міжнародним вимогам щодо обмеження впливу електромагнітних полів на людину, а також спеціальним вимогам щодо впливу радіохвиль, установленим Департаментом телекомунікацій Міністерства зв’язку й інформаційних технологій уряду Індії (DoT). У цих вимогах використовується одиниця вимірювання, відома як питома потужність поглинання (SAR), яка позначає кількість радіочастотних хвиль, що поглинаються тілом під час користування телефоном. В Індії обмеження SAR для мобільних пристроїв складає 1,6 Вт/кг на 1 грам тканини людського тіла.</p>

<p>Пристрій Pixel відповідає вказаним нижче вимогам, коли використовується біля вуха та на відстані 1,0 см від тіла. Пристрій Pixel XL відповідає вказаним нижче вимогам, коли використовується біля вуха та на відстані 1,0 см від тіла. Переконайтеся, що аксесуари до пристрою, як-от футляр або несесер, не містять металевих компонентів. Тримайте пристрій на відстані від тіла, що відповідає вимогам щодо мінімальної відстані. Найбільше значення питомої потужності поглинання (SAR) для типу пристрою Pixel під час тестування біля вуха складає 0,59 Вт/кг, а під час правильного носіння на тілі – 0,62 Вт/кг. Найбільше значення питомої потужності поглинання (SAR) для типу пристрою Pixel XL під час тестування біля вуха складає 0,46 Вт/кг, а під час правильного носіння на тілі – 0,45 Вт/кг.</p>

<p>Значення SAR можна також переглянути на веб-сайті Департаменту телекомунікацій у розділі "Телекомунікаційно-інженерний центр".</p>

<p>Хоч у результаті більшості лабораторних досліджень не вдалося встановити прямий вплив радіочастотного випромінювання на здоров’я, Департамент технологій постановив вживати під час користування гарнітурою для мобільного телефона вказані нижче заходи захисту:</p>

<ul>
  <li>використовуйте бездротову систему (навушники, гарнітуру) з передавачем Bluetooth малої потужності;</li>
  <li>переконайтеся, що в мобільного телефона низька питома потужність поглинання;</li>
  <li>не говоріть довго по телефону або натомість надсилайте текстові повідомлення (SMS). Ця порада особливо стосується дітей, підлітків і вагітних жінок;</li>
  <li>користуйтеся мобільним телефоном, коли якість сигналу добра;</li>
  <li>людям, у яких є активні медичні імплантати, рекомендується тримати телефон на відстані принаймні 15 см від імплантата.</li>
</ul>

<h5><strong>Заява про повторну переробку, електронні відходи й обробку</strong></h5>

<p><gkms:snippet contenteditable="false" id="7023395"><span class="SnippetContent notranslate"><img height="auto" width="auto" src="waste_7023395.png" alt="Не викидати в смітник"></span></gkms:snippet></p>

<p>Google заявляє, що ваш телефон розроблено і виготовлено відповідно до правил (обробки) електронних відходів від 2016 року (далі "<strong>Правила</strong>"), зокрема правила 16 (1) про зменшення використання небезпечних речовин в електричному й електронному обладнанні та їх максимально допустимий вміст (за вагою) в однорідних матеріалах (крім винятків, перелічених у графіку II).</p>

<p>Неправильна обробка й утилізація, випадкова поломка чи пошкодження, а також неправильна переробка електронних відходів може становити небезпеку, зокрема небезпеку пожежі, вибуху тощо, а також неконтрольованої утилізації відходів. Це може завдати шкоди довкіллю, оскільки ресурси не можуть використовуватися повторно. Деякі електронні відходи можуть містити небезпечні хімічні речовини. Якщо їх неправильно утилізувати, вони можуть зробити воду, ґрунт та інші природні ресурси токсичними. Неправильна утилізація може завдати шкоди рослинам, життю тварин і людей.</p>

<h3><a id="4_trademarks" name="4_trademarks"></a>4  Торговельні марки</h3>

<p>LTE є торговельною маркою ETSI (European Telecommunications Standards Institute, Європейського інституту телекомунікаційних стандартів).</p>

<p>Wi-Fi®, логотип Wi-Fi CERTIFIED і логотип Wi-Fi є зареєстрованими торговельними марками Wi-Fi Alliance.</p>

<p>Назва та логотипи Bluetooth® є зареєстрованими торговельними марками, що належать Bluetooth SIG, Inc.</p>

<p>N-Mark є торговельною маркою NFC Forum, Inc.</p>

<p>Google, Android, логотип G, Pixel є торговельними марками Google Inc.</p>

<p>Усі інші торговельні марки належать відповідним власникам.</p>
</div>
</body>
</html>