<html dir="ltr">
<head>
<style type="text/css">.gkms-gtt-answer-header, .gkms-gtt-message-header {
  color: black !important;
  font-family: Arial,Helvetica,sans-serif;
  font-weight: bold;
  margin-top: 2em;
  padding: 4px;
}
.gkms-gtt-answer-header {
  background-color: #e5ecf9;
  border-top: 1px solid #36c;
}
.gkms-gtt-message-header {
  background-color: #f8f8f8;
  border-top: 1px solid #ccc;
}
.gkms-gtt-hide {
  visibility: hidden;
}
</style>
<meta http-equiv="content-type" content="text/html;charset=utf-8"></meta>
<title>&nbsp;</title>
</head>
<body lang="th" dir="ltr">

<div class="gkms web"><p><a href="#1_safety_regulatory_details">1  รายละเอียดด้านความปลอดภัยและกฎข้อบังคับ</a></p>

<p><a href="#2_safety_guidelines">2  หลักเกณฑ์ด้านความปลอดภัย</a></p>

<p><a href="#3_regulatory_information">3  ข้อมูลเกี่ยวกับกฎข้อบังคับ</a></p>

<blockquote>
<p><a href="#3_unitedstates">สหรัฐอเมริกา</a></p>

<p><a href="#3_canada">แคนาดา</a></p>

<p><a href="#3_europeanunion">สหภาพยุโรป</a></p>

<p><a href="#3_australia">ออสเตรเลีย</a></p>

<p><a href="#3_india">อินเดีย</a></p>
</blockquote>

<p><a href="#4_trademarks">4  เครื่องหมายการค้า</a></p>

<h3><a id="1_safety_regulatory_details" name="1_safety_regulatory_details"></a>1  รายละเอียดด้านความปลอดภัยและกฎข้อบังคับ</h3>

<p>คำแนะนำโดยละเอียดนี้ประกอบด้วยหลักเกณฑ์ด้านความปลอดภัยขั้นพื้นฐานในเอกสารความปลอดภัยและการรับประกันที่มาพร้อมกับ Pixel หรือ Pixel XL และยังประกอบด้วยเคล็ดลับเพิ่มเติมเกี่ยวกับสุขภาพและความปลอดภัยและข้อมูลเกี่ยวกับกฎข้อบังคับอีกด้วย</p>

<p>คุณสามารถค้นหาข้อมูลทั้งหมดเกี่ยวกับโทรศัพท์ของคุณได้ที่นี่</p>

<ul>
  <li>ข้อมูลผู้ใช้ฉบับเต็ม: <a href="https://g.co/pixelphonefullinfo"><strong>g.co/pixelphonefullinfo</strong></a></li>
  <li>ข้อมูลเกี่ยวกับความปลอดภัย สิ่งแวดล้อม และกฎข้อบังคับ: <a href="https://g.co/pixelphonesafety"><strong>g.co/pixelphonesafety</strong></a> หรือ <strong>การตั้งค่า</strong> &gt; <strong>เกี่ยวกับโทรศัพท์</strong> &gt; <strong>คู่มือความปลอดภัยและกฎข้อบังคับ</strong></li>
  <li>รายละเอียดการรับประกันสำหรับประเทศที่คุณซื้อ รวมถึงวิธีการในการอ้างสิทธิ์: <a href="https://g.co/pixelphonewarranty"><strong>g.co/pixelphonewarranty</strong></a></li>
  <li>ป้ายกำกับกฎข้อบังคับอิเล็กทรอนิกส์และค่าอัตราการดูดกลืนคลื่นแม่เหล็ก (SAR) ของโทรศัพท์คุณ: <strong>การตั้งค่า</strong> &gt; <strong>เกี่ยวกับโทรศัพท์</strong> &gt; <strong>ป้ายกำกับกฎข้อบังคับ</strong></li>
  <li>ความช่วยเหลือออนไลน์ที่ครอบคลุม: <a href="https://g.co/PixelCare"><strong><span class="notranslate">g.co/PixelCare</span></strong></a></li>
</ul>

<h3><a id="2_safety_guidelines" name="2_safety_guidelines"></a>2  หลักเกณฑ์ด้านความปลอดภัย</h3>

<p>สำหรับข้อมูลเพิ่มเติมด้านความปลอดภัย โปรดอ่าน: <a href="https://g.co/pixelphonefullinfo"><strong>g.co/pixelphonefullinfo</strong></a></p>

<h4><a id="2_basic_safety" name="2_basic_safety"></a>ความปลอดภัยขั้นพื้นฐาน</h4>

<p>เพื่อหลีกเลี่ยงการก่อความเสียหายให้แก่โทรศัพท์ของคุณ อุปกรณ์เสริม หรืออุปกรณ์เชื่อมต่อใดๆ และเพื่อลดความเสี่ยงของการเกิดอัคคีภัย การเผาไหม้ หรือไฟฟ้าช็อต ให้ปฏิบัติตามข้อควรระวังเหล่านี้</p>

<ul>
  <li>นำแผ่นฟิล์มพลาสติกป้องกันทั้งหมดออกก่อนการใช้งาน</li>
  <li>อย่าพยายามเปิดหรือแยกชิ้นส่วนโทรศัพท์ อะแดปเตอร์ หรืออุปกรณ์เสริม</li>
  <li>อย่าบีบอัดหรือเจาะโทรศัพท์ อะแดปเตอร์ หรืออุปกรณ์เสริม</li>
  <li>อย่าต่อลัดวงจรหรือจุดเชื่อมต่อภายนอก นำโทรศัพท์หรืออะแดปเตอร์ไปอยู่ใกล้กับเปลวไฟหรือผลิตภัณฑ์ยาสูบที่จุดอยู่ หรือกำจัดอุปกรณ์โดยการเผาหรือทิ้งลงในน้ำ</li>
  <li>อย่าใช้โทรศัพท์หรืออะแดปเตอร์ใกล้น้ำหรือของเหลวอื่นๆ หรือถืออุปกรณ์ด้วยมือที่เปียกอยู่</li>
  <li>ถ้าโทรศัพท์หรืออะแดปเตอร์เกิดเปียกน้ำ ห้ามพยายามทำให้แห้งโดยใช้เตาอบ ไมโครเวฟ หรือเครื่องเป่า เพราะอาจทำให้เกิดความเสียหายได้</li>
  <li>อย่าทำโทรศัพท์หรืออะแดปเตอร์ตก โยน หรือพยายามทำให้โค้งงอ</li>
  <li>อย่าใช้โทรศัพท์หรืออะแดปเตอร์หากอุปกรณ์ทำงานไม่ถูกต้อง ได้รับความเสียหาย หรือตกหล่น</li>
  <li>อย่าบิดหรือบีบสาย USB</li>
  <li>ผลิตภัณฑ์นี้มีไว้สำหรับใช้กับแหล่งพลังงาน ขีดจำกัด คลาส 2 ที่ได้รับการรับรองและมีแรงดันไฟ 5 โวลต์ DC สูงสุด 3 แอมแปร์ หรือ 9 โวลต์ DC สูงสุด 2 แอมแปร์ หรือทั้งสองอย่าง</li>
</ul>

<p>รักษาระยะห่างอย่างน้อย 1.0 ซม. (0.4 นิ้ว) ระหว่างร่างกายคุณกับโทรศัพท์</p>

<p>เพื่อลดความเสี่ยงของการเกิดอุบัติเหตุ (และเนื่องจากเป็นสิ่งต้องห้ามตามกฎหมายในประเทศส่วนใหญ่) ห้ามใช้โทรศัพท์ในขณะขับรถหรือใช้งานเครื่องจักร และห้ามใช้โทรศัพท์ขณะทำกิจกรรมอื่นๆ ที่อาจมีผลกระทบร้ายแรง</p>

<p>ในขณะโดยสารเครื่องบินหรือก่อนขึ้นเครื่อง ให้ใช้โทรศัพท์ตามคำแนะนำจากสายการบินเท่านั้น การใช้อุปกรณ์ไร้สายในเครื่องบินอาจไปรบกวนเครือข่ายไร้สาย ก่อให้เกิดอันตรายต่อการบังคับควบคุมเครื่องบิน หรือผิดกฎหมาย คุณอาจสามารถใช้โทรศัพท์ได้ในโหมดบนเครื่องบิน</p>

<p><strong>ความปลอดภัยเกี่ยวกับการปล่อยคลื่นวิทยุ:</strong>  โทรศัพท์ของคุณจะปล่อยพลังงานความถี่วิทยุในขณะที่คุณใช้งาน ตามคณะกรรมการกลางกำกับดูแลกิจการสื่อสารของประเทศสหรัฐอเมริกา (USA Federal Communications Commission - FCC): "กลุ่มรักษาผลประโยชน์ด้านสุขภาพและความปลอดภัยบางกลุ่มได้ตีความรายงานบางฉบับเพื่อให้คำแนะนำว่าการใช้อุปกรณ์ระบบไร้สายอาจเชื่อมโยงไปสู่โรคมะเร็งและโรคภัยไข้เจ็บอื่นๆ ได้ ซึ่งน่าจะเสี่ยงในเด็กเล็กมากกว่าผู้ใหญ่ ขณะที่การยืนยันเหล่านี้ทำให้ผู้คนหันมาสนใจเพิ่มมากขึ้น ก็ยังไม่มีหลักฐานทางวิทยาศาสตร์ที่จะสร้างความเชื่อมโยงที่ชัดเจนระหว่างการใช้อุปกรณ์ระบบไร้สายกับโรคมะเร็งหรือโรคภัยไข้เจ็บอื่นๆ ในขณะนี้ คุณสามารถอ่านข้อมูลเพิ่มเติมจาก FCC ได้ที่ <strong><a href="https://www.fcc.gov/encyclopedia/radio-frequency-safety">www.fcc.gov/encyclopedia/radio-frequency-safety</a></strong></p>

<h4><a id="2_emergency_calls" name="2_emergency_calls"></a>หมายเลขฉุกเฉิน</h4>

<ul>
  <li>โทรศัพท์นี้ทำงานโดยใช้สัญญาณวิทยุ ซึ่งไม่สามารถรับประกันการเชื่อมต่อได้ในทุกสภาวะ</li>
  <li>อย่าพึ่งพาโทรศัพท์ไร้สายแต่เพียงอย่างเดียวสำหรับการสื่อสารในกรณีฉุกเฉิน</li>
</ul>

<h4><a id="2_storage_cleaning" name="2_storage_cleaning"></a>การจัดเก็บและการทำความสะอาด</h4>

<p>ให้ปฏิบัติตามหลักเกณฑ์ดังต่อไปนี้เมื่อใช้ จัดเก็บ หรือทำความสะอาดโทรศัพท์ของคุณ</p>

<ul>
  <li>อย่าใช้โทรศัพท์หรืออะแดปเตอร์ที่อุณหภูมิโดยรอบต่ำกว่า 0°C (32°F) หรือสูงกว่า 40°C (104°F) อุณหภูมิการเก็บรักษาที่เหมาะสมคือ 0°C (32°F) ถึง 40°C (104°F)</li>
  <li>ให้ถอดปลั๊กโทรศัพท์และอะแดปเตอร์ออกก่อนที่จะทำความสะอาด ในระหว่างที่เกิดพายุฝนฟ้าคะนอง หรือเมื่อไม่ได้ใช้เป็นระยะเวลานานๆ</li>
  <li>ให้ใช้ผ้าสะอาด นุ่ม และแห้งในการทำความสะอาดอุปกรณ์และอุปกรณ์เสริม</li>
  <li>อย่าใช้สารซักฟอก ผงซักฟอก หรือสารเคมีอื่นๆ (เช่นแอลกอฮอล์หรือเบนซิน) ในการทำความสะอาดโทรศัพท์มือถือหรืออุปกรณ์เสริม</li>
  <li>โทรศัพท์และอุปกรณ์ชาร์จจะเกิดความร้อนในระหว่างการทำงานตามปกติ ให้หลีกเลี่ยงการสัมผัสทางผิวหนังโดยตรงหรือโดยอ้อมเป็นเวลานาน เพราะอาจส่งผลให้เกิดความรู้สึกไม่สบายหรือผิวหนังไหม้</li>
</ul>

<h4><a id="2_pacemaker_precautions" name="2_pacemaker_precautions"></a>ข้อควรระวังเกี่ยวกับเครื่องกระตุ้นหัวใจและอุปกรณ์ทางการแพทย์ที่ฝังในร่างกาย</h4>

<p>โทรศัพท์ของคุณรับและส่งข้อมูลด้วยเทคโนโลยี LTE, Wi-Fi และบลูทูธ ซึ่งสามารถรบกวนการทำงานของเครื่องกระตุ้นหัวใจและอุปกรณ์ทางการแพทย์อื่นๆ ที่ฝังไว้ หากคุณมีเครื่องกระตุ้นหัวใจหรืออุปกรณ์ทางการแพทย์อย่างอื่นที่ฝังไว้ ให้ปฏิบัติตามข้อควรระวังดังต่อไปนี้</p>

<ul>
  <li>ให้โทรศัพท์และอุปกรณ์ชาร์จอยู่ห่างผิวหนังส่วนที่อยู่ใกล้เครื่องกระตุ้นหัวใจหรืออุปกรณ์ทางการแพทย์อื่นที่ฝังไว้เป็นระยะมากกว่า 16 ซม. (6 นิ้ว) เสมอ</li>
  <li>ถือโทรศัพท์ไว้คนละด้านกับเครื่องกระตุ้นหัวใจหรืออุปกรณ์ทางการแพทย์อื่นที่ฝังไว้ในร่างกายคุณ</li>
  <li>ห้ามพกโทรศัพท์ไว้ในกระเป๋าเสื้อหรือในกระเป๋าที่ใกล้กับเครื่องกระตุ้นหัวใจหรืออุปกรณ์ทางการแพทย์อื่นที่ฝังไว้ในร่างกายคุณ</li>
  <li>หากคุณมีคำถามเกี่ยวกับการใช้โทรศัพท์ของคุณกับอุปกรณ์ดังกล่าว ให้ปรึกษาผู้ให้บริการดูแลสุขภาพของคุณ</li>
  <li>หากคุณสงสัยว่าอุปกรณ์รบกวนการทำงานของเครื่องกระตุ้นหัวใจหรืออุปกรณ์ทางการแพทย์อย่างอื่นที่ฝังไว้ ให้ปิดโทรศัพท์และปรึกษาแพทย์เกี่ยวกับข้อมูลเฉพาะสำหรับอุปกรณ์ทางการแพทย์ของคุณ</li>
</ul>

<h4><a id="2_power_adapter_safety" name="2_power_adapter_safety"></a>ความปลอดภัยของอะแดปเตอร์</h4>

<ul>
  <li>เมื่อถอดอะแดปเตอร์จากเต้าเสียบ ให้ดึงที่อะแดปเตอร์ ห้ามดึงสาย</li>
  <li>อุปกรณ์นี้จะต้องใช้กับอะแดปเตอร์ AC ที่ได้รับการรับรองเอาต์พุตแหล่งพลังงานที่จำกัดตาม IEC 60950-1 และผ่านข้อกำหนดการรับรอง CTIA สำหรับการปฏิบัติตามข้อกำหนดของระบบแบตเตอรี่ตาม IEEE 1725 อุปกรณ์นี้มาพร้อมกับอะแดปเตอร์ AC ที่มีการรับรองที่เหมาะสม อะแดปเตอร์ AC โดยเฉพาะที่จำหน่ายผ่าน Google Store และผู้ให้บริการ/ผู้ค้าปลีกที่เลือกไว้จะยังมีการรับรองที่ถูกต้องอีกด้วย ห้ามใช้อะแดปเตอร์หรืออุปกรณ์เสริมที่ยังไม่ได้รับการอนุมัติโดย Google สำหรับการใช้งานกับโทรศัพท์รุ่นนี้</li>
  <li>เมื่อชาร์จโทรศัพท์ ให้เสียบอะแดปเตอร์เข้ากับเต้ารับที่อยู่ใกล้กับโทรศัพท์และสามารถเข้าถึงได้ง่าย</li>
  <li>ควรเชื่อมต่อโทรศัพท์กับอะแดปเตอร์ที่มีโลโก้ USB-IF หรือได้ผ่านโปรแกรมการปฏิบัติตามข้อกำหนด USB-IF แล้วเท่านั้น</li>
</ul>

<h4><a id="2_battery_safety_disposal" name="2_battery_safety_disposal"></a>ความปลอดภัยและการกำจัดแบตเตอรี่</h4>

<ul>
  <li>โทรศัพท์นี้มีแบตเตอรี่ลิเธียมไอออนพอลิเมอร์หรือลิเธียมไอออนที่ผ่านมาตรฐาน IEEE 1725 อย่าพยายามถอดแบตเตอรี่ออกด้วยตัวคุณเอง หากต้องการเปลี่ยนแบตเตอรี่ ให้นำอุปกรณ์ไปที่ศูนย์บริการที่ได้รับอนุญาตจาก Google การใช้งานแบตเตอรี่ที่ไม่ได้มาตรฐานอาจก่อให้เกิดความเสี่ยงต่อการเกิดเพลิงไหม้ การระเบิด การรั่วไหล หรืออันตรายอื่นๆ</li>
  <li>หากแบตเตอรี่เกิดการรั่วไหล ห้ามมิให้ของเหลวที่รั่วไหลออกมาสัมผัสกับดวงตา ผิวหนัง หรือเสื้อผ้า หากของเหลวเกิดไปสัมผัสกับดวงตา ห้ามขยี้ตา ให้ล้างตาด้วยน้ำสะอาดทันทีและปรึกษาแพทย์</li>
  <li>เก็บแบตเตอรี่ที่รั่วไหลให้ห่างจากไฟ เนื่องจากอันตรายจากการติดไฟหรือการระเบิด</li>
  <li>กำจัดทิ้งโทรศัพท์ แบตเตอรี่ และอุปกรณ์เสริมตามระเบียบข้อบังคับของท้องถิ่น อย่าทิ้งอุปกรณ์เหล่านี้รวมกับขยะในครัวเรือนทั่วไป การกำจัดที่ไม่เหมาะสมอาจทำให้เกิดไฟไหม้ การระเบิด และ/หรืออันตรายอื่นๆ</li>
  <li>เก็บแบตเตอรี่ให้ห่างจากเด็ก</li>
</ul>

<h4><a id="2_hearing_protection" name="2_hearing_protection"></a>การปกป้องการได้ยิน</h4>

<p>การฟังเสียงดังเป็นเวลานาน (รวมถึงเพลง) สามารถก่อให้เกิดการสูญเสียการได้ยิน เพื่อป้องกันความเสียหายต่อระบบการได้ยินที่อาจเกิดขึ้นได้ ให้ลดระดับเสียงของหูฟังหรือชุดหูฟังให้อยู่ในระดับที่ปลอดภัยและสะดวกสบาย และหลีกเลี่ยงการฟังในระดับเสียงดังเป็นระยะเวลานาน</p>

<p><gkms:snippet contenteditable="false" id="7022384"><span class="SnippetContent notranslate"><img height="auto" width="auto" src="hearing_7022384.png" alt="การปกป้องการได้ยิน"></span></gkms:snippet></p>

<h4><a id="2_child_safety" name="2_child_safety"></a>ความปลอดภัยสำหรับเยาวชน</h4>

<p>โทรศัพท์ของคุณมี (หรือมาพร้อมกับ) ชิ้นส่วนขนาดเล็กและชิ้นส่วนขอบคมที่อาจทำให้เกิดการบาดเจ็บ หรืออันตรายจากการสำลัก อย่าวางโทรศัพท์และอุปกรณ์เสริมไว้ใกล้มือเด็กเล็กหรือปล่อยให้เด็กเล่นอุปกรณ์เหล่านี้ เด็กอาจจะทำให้ตนเองหรือบุคคลอื่นบาดเจ็บหรืออาจทำให้โทรศัพท์เสียหายโดยไม่ตั้งใจได้ ให้พบแพทย์ทันทีหากมีการกลืนกินชิ้นส่วนขนาดเล็กเข้าไป</p>

<h4><a id="2_environmental_restrictions" name="2_environmental_restrictions"></a>ข้อจำกัดด้านสิ่งแวดล้อม</h4>

<ul>
  <li>เพื่อป้องกันไม่ให้เกิดความเสียหายต่อชิ้นส่วนหรือวงจรภายในของโทรศัพท์ ห้ามใช้หรือเก็บโทรศัพท์หรืออุปกรณ์เสริมไว้ในสภาพแวดล้อมที่เต็มไปด้วยฝุ่น ควัน ความชื้น หรือความสกปรก หรืออยู่ใกล้กับสนามแม่เหล็ก</li>
  <li>เก็บให้ห่างจากแหล่งความร้อนและแสงแดดโดยตรง อย่าวางโทรศัพท์ของคุณทิ้งไว้ในยานพาหนะหรือในสถานที่ที่อุณหภูมิอาจสูงเกิน 60°C (140°F) เช่น บนแผงหน้าปัดรถยนต์ ขอบหน้าต่าง ใกล้ช่องระบายความร้อน หรือหลังกระจกที่โดนแสงแดดโดยตรงหรือแสงอัลตราไวโอเลตที่เข้มข้นเป็นระยะเวลานาน ทั้งนี้เนื่องจากอาจก่อความเสียหายต่อผลิตภัณฑ์ ทำให้แบตเตอรี่ร้อนมากเกินไป หรือก่อให้เกิดความเสี่ยงต่อการเกิดเพลิงไหม้หรือการระเบิด</li>
  <li>อย่าใช้ จัดเก็บ หรือขนส่งโทรศัพท์ในสถานที่จัดเก็บวัตถุไวไฟหรือวัตถุระเบิด (ในสถานีบริการน้ำมัน คลังน้ำมัน หรือโรงงานเคมี เป็นต้น) อย่าใช้โทรศัพท์ในสถานที่ที่กำลังมีการปฏิบัติงานเกี่ยวกับการระเบิดหรือในบรรยากาศที่อาจเกิดการระเบิดได้ เช่น พื้นที่เติมน้ำมัน คลังเก็บเชื้อเพลิง ใต้ดาดฟ้าเรือ สถานที่ถ่ายโอนหรือจัดเก็บน้ำมันหรือสารเคมี และบริเวณที่ในอากาศมีสารเคมีหรืออนุภาค เช่น เม็ด ฝุ่น หรือผงโลหะ ประกายไฟในพื้นที่ดังกล่าวอาจทำให้เกิดการระเบิดหรือไฟไหม้ ซึ่งส่งผลให้เกิดการบาดเจ็บหรือถึงขั้นเสียชีวิต</li>
</ul>

<h3><a id="3_regulatory_information" name="3_regulatory_information"></a>3  ข้อมูลเกี่ยวกับกฎข้อบังคับ</h3>

<h4><a id="3_unitedstates" name="3_unitedstates"></a>สหรัฐอเมริกา</h4>

<p><gkms:snippet contenteditable="false" id="7022385"><span class="SnippetContent notranslate"><img height="auto" width="auto" src="bc_7022385.png" alt="อุปกรณ์ชาร์จแบตเตอรี่"></span></gkms:snippet></p>

<h5><strong>การปฏิบัติตามข้อกำหนดที่บังคับควบคุมของ FCC</strong></h5>

<p>หมายเหตุ: อุปกรณ์นี้ได้รับการทดสอบแล้วและพบว่ามีคุณสมบัติสอดคล้องกับขีดจำกัดสำหรับอุปกรณ์ดิจิทัลคลาส B ตามส่วนที่ 15 ของกฎ FCC ขีดจำกัดเหล่านี้ได้รับการออกแบบเพื่อมอบการปกป้องที่สมเหตุสมผลจากการรบกวนที่เป็นอันตรายจากการติดตั้งในที่พักอาศัย อุปกรณ์นี้จะสร้าง ใช้งาน และสามารถสร้างพลังงานความถี่คลื่นวิทยุ ซึ่งหากไม่ได้ติดตั้งและใช้งานตามคำแนะนำ อาจทำให้เกิดสัญญาณรบกวนที่เป็นอันตรายต่อการสื่อสารทางวิทยุได้ อย่างไรก็ตาม ไม่มีการรับประกันว่าการรบกวนจะไม่เกิดขึ้นในระหว่างการติดตั้ง</p>

<p>หากอุปกรณ์นี้ก่อให้เกิดการรบกวนที่เป็นอันตรายต่อการรับคลื่นวิทยุหรือโทรทัศน์ ซึ่งสามารถตรวจสอบได้โดยการเปิดและปิดอุปกรณ์ ขอแนะนำให้ผู้ใช้พยายามแก้ไขการรบกวนดังกล่าวโดยใช้วิธีการดังต่อไปนี้</p>

<ul>
  <li>ปรับทิศทางหรือย้ายเสาอากาศรับสัญญาณ</li>
  <li>เพิ่มระยะห่างระหว่างอุปกรณ์และเครื่องรับ</li>
  <li>เชื่อมต่ออุปกรณ์เข้ากับเต้ารับในวงจรที่ต่างจากวงจรที่ใช้เชื่อมต่อเครื่องรับ</li>
  <li>ปรึกษาตัวแทนจำหน่ายหรือช่างวิทยุ/โทรทัศน์ที่มีประสบการณ์เพื่อขอความช่วยเหลือ</li>
</ul>

<p>การเปลี่ยนแปลงหรือการแก้ไขที่ไม่ได้รับการอนุมัติอย่างชัดแจ้งจาก Google อาจทำให้สิทธิ์ในการใช้งานอุปกรณ์ของคุณเป็นโมฆะ</p>

<p>Pixel และ Pixel XL มีคุณสมบัติสอดคล้องตามส่วนที่ 15 ของกฎ FCC การทำงานต้องอยู่ภายใต้เงื่อนไข 2 ข้อดังต่อไปนี้</p>

<ol>
  <li>อุปกรณ์นี้จะต้องไม่ก่อให้เกิดสัญญาณรบกวนที่เป็นอันตราย</li>
  <li>อุปกรณ์นี้ต้องยอมรับสัญญาณรบกวนที่ได้รับ รวมถึงสัญญาณรบกวนที่อาจก่อให้เกิดการทำงานที่ไม่พึงประสงค์</li>
</ol>

<h5><strong>การใช้งานใกล้กับร่างกาย</strong></h5>

<p>Pixel สอดคล้องตามข้อกำหนดคลื่นความถี่วิทยุเมื่อใช้ใกล้กับหูหรือในระยะ 0.4 นิ้ว (1.0 ซม.) จากร่างกาย Pixel XL สอดคล้องตามข้อกำหนดคลื่นความถี่วิทยุเมื่อใช้ใกล้กับหูหรือในระยะ 0.4 นิ้ว (1.0 ซม.) จากร่างกาย ตรวจสอบดูว่าอุปกรณ์เสริม เช่น เคสและซองหนังของอุปกรณ์ ไม่ได้ประกอบด้วยชิ้นส่วนโลหะ ให้อุปกรณ์อยู่ห่างจากร่างกายของคุณเพื่อให้เป็นไปตามข้อกำหนดเรื่องระยะทาง</p>

<h5><strong>ข้อมูลอัตราการดูดกลืนคลื่นแม่เหล็กไฟฟ้า (Specific Absorption Rate หรือ SAR)</strong></h5>

<p>Pixel และ Pixel XL ยังได้รับการออกแบบให้เป็นไปตามข้อกำหนดการรับคลื่นวิทยุที่กำหนดขึ้นโดยคณะกรรมการกลางกำกับดูแลกิจการสื่อสาร (สหรัฐอเมริกา)</p>

<p>ขีดจำกัดอัตราการดูดกลืนคลื่นแม่เหล็กไฟฟ้า (SAR) ที่สหรัฐอเมริกาใช้คือ 1.6 W/kg โดยเฉลี่ยต่อเนื้อเยื่อ 1 กรัม ค่า SAR สูงสุดที่รายงานไปยัง FCC สำหรับประเภทอุปกรณ์นี้เป็นไปตามขีดจำกัดดังกล่าว</p>

<p>ค่า SAR สูงสุดของ Pixel ตามที่รายงานต่อ FCC มีดังนี้</p>

<ul>
  <li>0.92 W/kg เมื่อถือแนบหู</li>
  <li>0.58 W/kg เมื่อพกติดไว้กับร่ายกายอย่างเหมาะสม</li>
  <li>0.58 W/kg เมื่อใช้ฟังก์ชัน Wi-Fi ฮอตสปอต</li>
</ul>

<p>ค่า SAR สูงสุดของ Pixel XL ตามที่รายงานต่อ FCC คือ</p>

<ul>
  <li>0.89 W/kg เมื่อถือแนบหู</li>
  <li>0.56 W/kg เมื่อพกติดไว้กับร่างกายอย่างเหมาะสม</li>
  <li>0.56 W/kg เมื่อใช้ฟังก์ชัน Wi-Fi ฮอตสปอต</li>
</ul>

<h5><strong>ผลิตภัณฑ์เลเซอร์คลาส 1</strong></h5>

<p>Pixel และ Pixel XL คืออุปกรณ์เลเซอร์คลาส 1</p>

<p>อย่างไรก็ตาม การออกแบบผลิตภัณฑ์นี้ประกอบด้วยเลนส์ ตัวเรือนป้องกัน และการป้องกันด้วยการสแกนในลักษณะที่ไม่มีการเข้าถึงระดับการแผ่รังสีเลเซอร์ที่เกินกว่าคลาส 1</p>

<p>ข้อควรระวัง: การใช้ระบบควบคุมหรือการปรับเปลี่ยนหรือการใช้ขั้นตอนอื่นๆ ที่นอกเหนือจากที่ระบุไว้ในเอกสารฉบับนี้อาจส่งผลให้ได้รับรังสีที่เป็นอันตราย</p>

<h5><strong>ความเข้ากันได้กับเครื่องช่วยการได้ยิน (HAC)</strong></h5>

<p>Pixel และ Pixel XL ได้รับการประเมินและรับรองว่าเข้ากันได้กับเครื่องช่วยการได้ยินตามข้อกำหนดเฉพาะทางเทคนิค ANSI C63.19</p>

<p>ความเข้ากันได้กับเครื่องช่วยการได้ยินมีการวัด 2 รูปแบบ ดังนี้</p>

<ul>
  <li>อัตรา M ซึ่งเป็นหน่วยวัดความปลอดภัยจากการรบกวนโดยคลื่นความถี่วิทยุสำหรับเครื่องช่วยการได้ยินแบบใช้ตัวคู่ต่อทางเสียง</li>
  <li>อัตรา T ซึ่งเป็นหน่วยวัดประสิทธิภาพการทำงานเมื่อใช้กับเครื่องช่วยการได้ยินแบบใช้ตัวต่อคู่แบบเหนี่ยวนำ (เทเลคอยล์)</li>
</ul>

<p>ตามข้อบังคับของ FCC ว่าด้วยความเข้ากันได้กับเครื่องช่วยการได้ยินสำหรับอุปกรณ์ไร้สาย Pixel มีจำนวน M4/T4 ส่วน Pixel XL มีจำนวน M4/T4 </p>

<p>ตามกฎ FCC นั้น โทรศัพท์มือถือจะได้รับการพิจารณาว่ามีความเข้ากันได้กับเครื่องช่วยการได้ยินหากได้รับการจัดอันดับเป็น M3 หรือ M4 สำหรับตัวต่อคู่ทางเสียงหรือ T3 หรือ T4 สำหรับตัวต่อคู่แบบเหนี่ยวนำ</p>

<p>โทรศัพท์รุ่นนี้ได้รับการทดสอบและจัดอันดับเพื่อการใช้กับเครื่องช่วยการได้ยินสำหรับบางเทคโนโลยีไร้สายที่โทรศัพท์ใช้ แต่อาจมีบางเทคโนโลยีไร้สายที่ใหม่กว่าที่ใช้ในโทรศัพท์รุ่นนี้ซึ่งยังไม่ได้รับการทดสอบสำหรับการใช้งานกับเครื่องช่วยการได้ยิน สิ่งสำคัญคือต้องลองใช้คุณสมบัติต่างๆ ของโทรศัพท์รุ่นนี้อย่างละเอียดและในหลากหลายสถานที่โดยใช้เครื่องช่วยการได้ยินหรือประสาทหูเทียม เพื่อตรวจสอบว่าคุณได้ยินเสียงรบกวนหรือไม่ ปรึกษาผู้ให้บริการของคุณหรือ Google เพื่อขอข้อมูลเกี่ยวกับความเข้ากันได้กับเครื่องช่วยการได้ยิน หากคุณมีคำถามเกี่ยวกับนโยบายการส่งคืนหรือการแลกเปลี่ยน โปรดปรึกษาผู้ให้บริการของคุณหรือผู้จำหน่ายโทรศัพท์</p>

<p>อุปกรณ์นี้ยังไม่ได้รับการจัดอันดับความเข้ากันได้กับเครื่องช่วยการได้ยินในส่วนที่เกี่ยวข้องกับการใช้งาน Wi-Fi</p>

<h5><strong>ประกาศของรัฐแคลิฟอร์เนีย</strong></h5>

<p>ผลิตภัณฑ์นี้หรือตัวบรรจุภัณฑ์ประกอบด้วย Bisphenol A (BPA) ซึ่งเป็นสารที่เป็นที่รู้จักกันในรัฐแคลิฟอร์เนียว่าก่อให้เกิดอันตรายต่อระบบสืบพันธุ์</p>

<h4><a id="3_canada" name="3_canada"></a>แคนาดา</h4>

<h5><strong>สำนักงานอุตสาหกรรมแคนาดา คลาส B</strong></h5>

<p>อุปกรณ์ดิจิทัลคลาส B นี้สอดคล้องกับ Canadian ICES-003</p>

<p><strong>หมายเหตุ:</strong> กฎข้อบังคับของสำนักงานอุตสาหกรรมแคนาดากำหนดให้การเปลี่ยนแปลงหรือการแก้ไขที่ไม่ได้รับการอนุมัติอย่างชัดแจ้งจาก Google สามารถทำให้สิทธิ์ของคุณในการใช้งานอุปกรณ์นี้เป็นโมฆะ</p>

<h5><strong>ข้อมูลอัตราการดูดกลืนคลื่นแม่เหล็กไฟฟ้า (Specific Absorption Rate หรือ SAR)</strong></h5>

<p>ความแรงของสัญญาณที่แผ่ออกมาของ Pixel และ Pixel XL ต่ำกว่าข้อจำกัดการรับคลื่นความถี่วิทยุของสำนักงานอุตสาหกรรมแคนาดา (IC) อุปกรณ์เครื่องนี้ได้รับการประเมินตามข้อจำกัดการรับคลื่นวิทยุ (RF) ของสำนักงานอุตสาหกรรมแคนาดา (IC) ควรใช้อุปกรณ์เครื่องนี้ด้วยวิธีที่ส่งผลกระทบน้อยที่สุดขณะใช้งานแนบกับร่างกายตามปกติ</p>

<p>เมื่อใช้อุปกรณ์แนบกับลำตัว (นอกจากถือไว้ในมือหรือแนบศีรษะ) ให้รักษาระยะห่างจากร่างกาย 1 ซม.สำหรับ Pixel และ 1 ซม.สำหรับ Pixel XL เพื่อให้ตรงตามวิธีทดสอบอุปกรณ์ว่าสอดคล้องตามข้อกำหนดการรับคลื่นความถี่วิทยุ ตรวจสอบดูว่าอุปกรณ์เสริม เช่น เคสและซองหนังของอุปกรณ์ ไม่ได้ประกอบด้วยชิ้นส่วนโลหะ</p>

<p>ค่า SAR สูงสุดของ Pixel ตามที่รายงานต่อ IC มีดังนี้</p>

<ul>
  <li>0.92 W/kg เมื่อถือแนบหู</li>
  <li>0.58 W/kg เมื่อพกติดไว้กับร่างกายอย่างเหมาะสม</li>
  <li>0.58 W/kg เมื่อใช้ฟังก์ชัน Wi-Fi ฮอตสปอต</li>
</ul>

<p>ค่า SAR สูงสุดของ Pixel XL ตามที่รายงานต่อ IC คือ</p>

<ul>
  <li>0.89 W/kg เมื่อถือแนบหู</li>
  <li>0.56 W/kg เมื่อพกติดไว้กับร่างกายอย่างเหมาะสม</li>
  <li>0.56 W/kg เมื่อใช้ฟังก์ชัน Wi-Fi ฮอตสปอต</li>
</ul>

<h5><strong>ประกาศของสำนักงานอุตสาหกรรมแคนาดา (IC)</strong></h5>

<p>อุปกรณ์เครื่องนี้สอดคล้องตามมาตรฐาน RSS ที่ได้รับการยกเว้นใบรับรองของอุตสาหกรรมแคนาดา การทำงานจะขึ้นอยู่กับเงื่อนไข 2 ประการดังนี้ (1) อุปกรณ์เครื่องนี้ต้องไม่ก่อให้เกิดสัญญาณรบกวน และ (2) อุปกรณ์เครื่องนี้ต้องยอมรับสัญญาณรบกวน ซึ่งรวมถึงสัญญาณรบกวนที่อาจทำให้อุปกรณ์ทำงานไม่เป็นไปตามที่คาดหมาย</p>

<h6><strong><em>คำเตือน:</em></strong></h6>

<p>(i) อุปกรณ์ที่ทำงานด้วยย่านความถี่ 5150-5250 MHz จะใช้ภายในอาคารเท่านั้นเพื่อลดโอกาสที่จะเกิดสัญญาณรบกวนที่เป็นอันตรายต่อระบบสื่อสารดาวเทียมเคลื่อนที่แบบใช้ช่องสัญญาณร่วม</p>

<p>(ii) ค่าอัตราการขยายสูงสุดของสายอากาศที่อนุญาตให้ใช้กับอุปกรณ์ที่มีย่านความถี่ 5250-5350 MHz และ 5470-5725 MHz ต้องสอดคล้องกับข้อจำกัด E.I.R.P. และ</p>

<p>(iii) ค่าอัตราการขยายสูงสุดของสายอากาศที่อนุญาตให้ใช้กับอุปกรณ์ที่มีย่านความถี่ 5725-5825 MHz ต้องสอดคล้องกับข้อจำกัด E.I.R.P. ที่ระบุไว้ในการใช้งานแบบจุดต่อจุดและที่ไม่ใช่แบบจุดต่อจุดตามที่เหมาะสม</p>

<p>(iv) ผู้ใช้ควรได้รับคำแนะนำว่าเรดาร์กำลังสูงจะถูกกำหนดให้เป็นผู้ใช้หลัก (เช่น ผู้ใช้ที่สำคัญมาก) ของย่านความถี่ 5250-5350 MHz และ 5650-5850 MHz และเรดาร์ดังกล่าวอาจทำให้เกิดสัญญาณรบกวนและ/หรือทำให้อุปกรณ์ LE-LAN เกิดความเสียหาย</p>

<h4><a id="3_europeanunion" name="3_europeanunion"></a>สหภาพยุโรป</h4>

<h5><strong>ข้อจำกัดในแถบความถี่ 5 GHz</strong></h5>

<p>ฟังก์ชัน WLAN ของอุปกรณ์ที่ทำงานด้วยย่านความถี่ 5150-5350 MHz จะถูกจำกัดให้ใช้ภายในอาคารเท่านั้นเพื่อลดโอกาสที่จะเกิดสัญญาณรบกวนที่เป็นอันตรายต่อระบบสื่อสารดาวเทียมเคลื่อนที่แบบใช้ช่องสัญญาณร่วม</p>

<h5><strong>การรบกวนคลื่นความถี่วิทยุ</strong></h5>

<p>Google จะไม่รับผิดชอบสำหรับการรบกวนคลื่นวิทยุหรือโทรทัศน์ที่เกิดจากการปรับเปลี่ยนอุปกรณ์หรืออุปกรณ์เสริมโดยไม่ได้รับอนุญาต หรือโดยการใช้แทนหรือการเชื่อมต่อสายและอุปกรณ์ที่ Google ไม่ได้ระบุไว้ การแก้ไขปัญหาการรบกวนที่เกิดจากการปรับเปลี่ยนโดยไม่ได้รับอนุญาต การใช้ทดแทน หรือการเชื่อมต่อดังข้างต้นเป็นความรับผิดชอบของผู้ใช้ Google และตัวแทนจำหน่ายที่ได้รับอนุญาตหรือผู้จัดจำหน่ายไม่มีความรับผิดต่อความเสียหายหรือการละเมิดระเบียบข้อบังคับของรัฐบาลซึ่งอาจเกิดขึ้นจากการที่ผู้ใช้ไม่ปฏิบัติตามหลักเกณฑ์เหล่านี้</p>

<h5><strong>ประกาศของ CE</strong></h5>

<p>Google ขอประกาศในที่นี่ว่า Pixel และ Pixel XL เป็นไปตามข้อกำหนดที่จำเป็นและเงื่อนไขอื่นๆ ที่เกี่ยวข้องของคำสั่ง 2014/53/EU (คำสั่งอุปกรณ์วิทยุ) คุณสามารถดูประกาศความสอดคล้องฉบับสมบูรณ์ได้ที่ <a href="https://g.co/pixelphonefullinfo"><strong>g.co/pixelphonefullinfo</strong></a></p>

<p>อุปกรณ์สามารถใช้ได้ในทุกประเทศสมาชิกของสหภาพยุโรป</p>

<p>ผลิตภัณฑ์จะมีเครื่องหมายดังต่อไปนี้</p>

<p><gkms:snippet contenteditable="false" id="7022294"><span class="SnippetContent notranslate"><img height="auto" width="auto" src="ce_7022294.png" alt="สอดคล้องตามข้อบังคับมาตรฐานยุโรป"></span></gkms:snippet></p>

<h5><strong>ข้อมูลอัตราการดูดกลืนคลื่นแม่เหล็กไฟฟ้า (Specific Absorption Rate หรือ SAR)</strong></h5>

<p>อุปกรณ์นี้ได้รับการจัดประเภทสำหรับการใช้งานในสภาพแวดล้อมในประเทศคลาส B แบบทั่วไป</p>

<p>Pixel สอดคล้องตามข้อกำหนดเรื่องความถี่วิทยุเมื่อใช้ใกล้กับหูหรือในระยะ 0.5 ซม. จากร่างกาย Pixel XL สอดคล้องตามข้อกำหนดเรื่องความถี่วิทยุเมื่อใช้ใกล้กับหูหรือในระยะ 0.5 ซม. จากร่างกาย ตรวจสอบดูว่าอุปกรณ์เสริม เช่น เคสและซองหนังของอุปกรณ์ ไม่ได้ประกอบด้วยชิ้นส่วนโลหะ ให้อุปกรณ์อยู่ห่างจากร่างกายของคุณเพื่อให้เป็นไปตามข้อกำหนดเรื่องระยะทาง สำหรับ Pixel ค่าสูงสุดของอัตราการดูดกลืนคลื่นแม่เหล็กไฟฟ้า (SAR) ที่รายงานสำหรับอุปกรณ์ประเภทนี้เมื่อทดสอบที่หูคือ 0.33 W/kg และเมื่อพกไว้กับร่างกายอย่างเหมาะสมคือ 0.61 W/kg สำหรับ Pixel XL ค่าสูงสุดของอัตราการดูดกลืนคลื่นแม่เหล็กไฟฟ้า (SAR) ที่รายงานไว้สำหรับอุปกรณ์ประเภทนี้เมื่อทดสอบที่หูคือ 0.25 W/kg และเมื่อพกไว้กับร่างกายอย่างเหมาะสมคือ 0.44 W/kg</p>

<h5><strong>คำสั่งว่าด้วยขยะอุปกรณ์ไฟฟ้าและอุปกรณ์อิเล็กทรอนิกส์ (WEEE) และแบตเตอรี่</strong></h5>

<p><gkms:snippet contenteditable="false" id="7023395"><span class="SnippetContent notranslate"><img height="auto" width="auto" src="waste_7023395.png" alt="ห้ามทิ้งแบตเตอรี่ในถังขยะ"></span></gkms:snippet></p>

<p>คำสั่งว่าด้วยขยะอุปกรณ์ไฟฟ้าและอุปกรณ์อิเล็กทรอนิกส์ (WEEE) กำหนดให้อุปกรณ์ไฟฟ้าและอิเล็กทรอนิกส์ (EEE) ทุกอย่าง รวมถึงโทรศัพท์และอุปกรณ์เสริม จะต้องมีเครื่องหมายสัญลักษณ์รูปถังขยะมีล้อที่ถูกขีดฆ่า สัญลักษณ์นี้หมายความว่าอุปกรณ์ดังกล่าวต้องไม่ถูกกำจัดทิ้งเป็นของเสียเทศบาลที่ไม่มีการแยกประเภท การกำจัด WEEE ร่วมกับขยะปกติอาจก่อให้เกิดความเสี่ยงต่อสิ่งแวดล้อมและสุขภาพของมนุษย์ เนื่องจากสารบางอย่างที่ใช้ใน EEE และแบตเตอรี่ในอุปกรณ์เหล่านั้น</p>

<p>ภายใต้คำสั่งว่าด้วย WEEE แต่ละรัฐสมาชิกของสหภาพยุโรปต้องรับผิดชอบในการเก็บรวบรวม WEEE ให้สำเร็จในระดับสูง เพื่อการดูแล การนำกลับคืน และการกำจัดทิ้งอย่างเป็นมิตรต่อสิ่งแวดล้อม ก่อนที่จะโยนอุปกรณ์ทิ้ง ให้หยุดคิดสักนิดเกี่ยวกับวิธีการลดปริมาณของ WEEE ที่คุณก่อ ตัวอย่างเช่น คุณสามารถนำกลับมาใช้ใหม่ กู้คืน หรือทำให้กลายเป็นงานศิลปะได้ เพียงแค่การยืดอายุของอุปกรณ์ คุณก็สามารถลดของเสียและช่วยให้สหภาพยุโรปบรรลุวัตถุประสงค์ได้</p>

<p>ความสำเร็จของนโยบายสหภาพยุโรปดังกล่าวจะขึ้นอยู่กับการที่คุณมีส่วนร่วมอย่างกระตือรือร้นในการส่งคืน WEEE ไปยังสถานที่ที่เหมาะสมซึ่งมีหน้าที่กำจัดของเสียดังกล่าวโดยเฉพาะ คุณควรติดต่อหน่วยงานในท้องถิ่นหรือผู้ค้าปลีกสำหรับรายละเอียดเกี่ยวกับการส่งคืนและจุดรวบรวมที่มีอยู่</p>

<h5><strong>การปฏิบัติตามข้อกำหนด RoHS</strong></h5>

<p>ผลิตภัณฑ์นี้มีความสอดคล้องตามคำสั่ง 2011/65/EU ของสภายุโรปและการประชุมในวันที่ 8 มิถุนายน 2011 ว่าด้วยการจำกัดการใช้สารอันตรายบางชนิดในอุปกรณ์ไฟฟ้าและอุปกรณ์อิเล็กทรอนิกส์ (RoHS) และฉบับแก้ไขเพิ่มเติม</p>

<h5><strong>REACH</strong></h5>

<p>REACH (Registration, Evaluation, Authorization and Restriction of Chemicals, EC No 1907/2006) คือโครงสร้างการกำกับดูแลการใช้สารเคมีในสหภาพยุโรป Google ปฏิบัติตามกฎข้อบังคับของ REACH และอุปกรณ์ของคุณไม่ได้ประกอบด้วยสารที่ก่อให้เกิดความกังวลสูง (Substances of Very High Concern หรือ SVHCs) เกินขีดจำกัดของกฎข้อบังคับนี้ เรายึดมั่นในการมอบข้อมูลเกี่ยวกับสารเคมีที่ใช้ในผลิตภัณฑ์ของเราให้แก่ลูกค้าตามความจำเป็น เพื่อปฏิบัติตามข้อกำหนดของกฎหมาย</p>

<p>ที่อยู่ติดต่อสำหรับประเด็นเรื่องกฎข้อบังคับในสหภาพยุโรปคือ Google Commerce Limited, 70 Sir John Rogerson's Quay, Dublin 2, Ireland</p>

<h4><a id="3_australia" name="3_australia"></a>ออสเตรเลีย</h4>

<h5><strong>ข้อมูลอัตราการดูดกลืนคลื่นแม่เหล็กไฟฟ้า (Specific Absorption Rate หรือ SAR)</strong></h5>

<p>Pixel สอดคล้องตามข้อกำหนดเรื่องความถี่วิทยุเมื่อใช้ใกล้กับหูหรือในระยะ 0.5 ซม. จากร่างกาย Pixel XL สอดคล้องตามข้อกำหนดเรื่องความถี่วิทยุเมื่อใช้ใกล้กับหูหรือในระยะ 0.5 ซม. จากร่างกาย ตรวจสอบดูว่าอุปกรณ์เสริม เช่น เคสและซองหนังของอุปกรณ์ ไม่ได้ประกอบด้วยชิ้นส่วนโลหะ ให้อุปกรณ์อยู่ห่างจากร่างกายของคุณเพื่อให้เป็นไปตามข้อกำหนดเรื่องระยะทาง สำหรับ Pixel ค่าสูงสุดของอัตราการดูดกลืนคลื่นแม่เหล็กไฟฟ้า (SAR) ที่รายงานไว้สำหรับอุปกรณ์ประเภทนี้เมื่อทดสอบที่หูคือ 0.50 W/kg และเมื่อพกไว้กับร่างกายอย่างเหมาะสมคือ 0.61 W/kg สำหรับ Pixel XL ค่าสูงสุดของอัตราการดูดกลืนคลื่นแม่เหล็กไฟฟ้า (SAR) ที่รายงานไว้สำหรับอุปกรณ์ประเภทนี้เมื่อทดสอบที่หูคือ 0.29 W/kg และเมื่อพกไว้กับร่างกายอย่างเหมาะสมคือ 0.44 W/kg</p>

<p>ฟังก์ชัน WLAN ของอุปกรณ์ที่ทำงานด้วยย่านความถี่ 5150-5350 MHz จะถูกจำกัดใช้ภายในอาคารเท่านั้นเพื่อลดโอกาสที่จะเกิดสัญญาณรบกวนที่เป็นอันตรายต่อระบบสื่อสารดาวเทียมเคลื่อนที่แบบใช้ช่องสัญญาณร่วม</p>

<h4><a id="3_india" name="3_india"></a>อินเดีย</h4>

<h5><strong>ข้อมูลอัตราการดูดกลืนคลื่นแม่เหล็กไฟฟ้า (Specific Absorption Rate หรือ SAR)</strong></h5>

<p>โทรศัพท์ของคุณเป็นเครื่องส่งและเครื่องรับสัญญาณวิทยุ โดยมีความสอดคล้องตามหลักเกณฑ์สากลในเรื่องที่เกี่ยวข้องกับการจำกัดการรับสัมผัสของมนุษย์ต่อสนามแม่เหล็กไฟฟ้า และได้รับการออกแบบมาโดยเฉพาะเพื่อตอบสนองหลักเกณฑ์ในเรื่องของการรับสัมผัสคลื่นวิทยุ ซึ่งกำหนดขึ้นโดยกรมการสื่อสารโทรคมนาคม กระทรวงการสื่อสารและเทคโนโลยีสารสนเทศ รัฐบาลอินเดีย ("DoT") หลักเกณฑ์ข้างต้นจะใช้หน่วยวัดที่เรียกว่าอัตราการดูดกลืนคลื่นแม่เหล็กไฟฟ้า (Specific Absorption Rate หรือ "SAR") ซึ่งเป็นหน่วยของปริมาณคลื่นความถี่วิทยุที่ร่างกายดูดซึมเมื่อใช้งานโทรศัพท์อยู่ ขีดจำกัดของ SAR ในอินเดียสำหรับอุปกรณ์เคลื่อนที่คือ 1.6 W/kg ต่อมวลเนื้อเยื่อของมนุษย์ 1 กรัม</p>

<p>Pixel สอดคล้องตามหลักเกณฑ์เหล่านี้เมื่อใช้แนบหูหรือที่ระยะห่าง 1.0 ซม. จากร่างกาย Pixel XL สอดคล้องตามหลักเกณฑ์เหล่านี้เมื่อใช้แนบหูหรือที่ระยะห่าง 1.0 ซม. จากร่างกาย ตรวจสอบดูว่าอุปกรณ์เสริม เช่น เคสและซองหนังของอุปกรณ์ ไม่ได้ประกอบด้วยชิ้นส่วนโลหะ ให้อุปกรณ์อยู่ห่างจากร่างกายของคุณเพื่อให้เป็นไปตามข้อกำหนดเรื่องระยะทาง สำหรับ Pixel ค่าสูงสุดของอัตราการดูดกลืนคลื่นแม่เหล็กไฟฟ้า (SAR) ที่รายงานไว้สำหรับอุปกรณ์ประเภทนี้เมื่อทดสอบที่หูคือ 0.59 W/kg และเมื่อพกไว้กับร่างกายอย่างเหมาะสมคือ 0.62 W/kg สำหรับ Pixel XL ค่าสูงสุดของอัตราการดูดกลืนคลื่นแม่เหล็กไฟฟ้า (SAR) เมื่อทดสอบที่หูคือ 0.46 W/kg และเมื่อพกไว้กับร่างกายอย่างเหมาะสมคือ 0.45 W/kg</p>

<p>คุณยังสามารถดูค่า SAR ได้ในเว็บไซต์ของ DoT/Telecommunication Engineering Centre</p>

<p>แม้การศึกษาส่วนใหญ่ในห้องปฏิบัติการจะไม่สามารถค้นพบความเชื่อมโยงโดยตรงระหว่างการรับสัมผัสรังสีคลื่นความถี่วิทยุกับสุขภาพได้ แต่ DoT ก็ได้กำหนดมาตรการป้องกันดังต่อไปนี้ไว้ในขณะที่ใช้อุปกรณ์เคลื่อนที่</p>

<ul>
  <li>ใช้ระบบแฮนด์ฟรีไร้สาย (หูฟัง, ชุดหูฟัง) กับตัวจ่ายบลูทูธพลังงานต่ำ</li>
  <li>ดูให้แน่ใจว่าโทรศัพท์มือถือมีค่า SAR ต่ำ</li>
  <li>อย่าคุยโทรศัพท์นานหรือส่งเป็นข้อความ (SMS) แทน คำแนะนำนี้ใช้เฉพาะกับเด็ก วัยรุ่น และสตรีมีครรภ์</li>
  <li>ใช้โทรศัพท์มือถือเมื่อคุณภาพสัญญาณดี</li>
  <li>ผู้ที่มีอุปกรณ์การแพทย์ที่ผ่าตัดฝังไว้และใช้งานอยู่ควรวางโทรศัพท์มือถือให้ห่างอย่างน้อย 15 ซม. จากอุปกรณ์ดังกล่าว</li>
</ul>

<h5><strong>คำแถลงเกี่ยวกับการรีไซเคิล การบริหาร และการจัดการขยะอิเล็กทรอนิกส์</strong></h5>

<p><gkms:snippet contenteditable="false" id="7023395"><span class="SnippetContent notranslate"><img height="auto" width="auto" src="waste_7023395.png" alt="ห้ามทิ้งแบตเตอรี่ในถังขยะ"></span></gkms:snippet></p>

<p>Google ขอประกาศว่าโทรศัพท์ของคุณได้รับการออกแบบและผลิตโดยสอดคล้องกับกฎ (การจัดการ) ขยะอิเล็กทรอนิกส์ปี 2016 (ต่อไปในที่นี้เรียกว่า "<strong>กฎ</strong>") และปฏิบัติตามข้อกำหนดโดยเฉพาะในกฎข้อ 16 (1) ว่าด้วยการลดการใช้สารที่เป็นอันตรายในการผลิตอุปกรณ์ไฟฟ้าและอุปกรณ์อิเล็กทรอนิกส์และความเข้มข้นสูงสุดที่อนุญาตให้มีตามน้ำหนักในวัสดุเนื้อเดียวกัน (ยกเว้นข้อยกเว้นที่ระบุไว้ในตารางที่ II)</p>

<p>การจัดการที่ไม่เหมาะสม การกำจัดทิ้ง การแตกหักจากอุบัติเหตุ ความเสียหาย หรือการรีไซเคิลอย่างไม่เหมาะสมของขยะอิเล็กทรอนิกส์อาจก่อให้เกิดความเสี่ยงต่างๆ ซึ่งรวมถึงแต่ไม่จำกัดเพียงอัคคีภัย การระเบิด และ/หรืออันตรายอื่นๆ และการกำจัดของเสียโดยไม่มีการควบคุม ซึ่งอาจจะเป็นอันตราย/มีผลกระทบในทางลบต่อสิ่งแวดล้อมเนื่องจากเป็นอุปสรรคต่อการนำทรัพยากรกลับมาใช้ใหม่ ขยะอิเล็กทรอนิกส์บางอย่างอาจมีสารเคมีที่เป็นอันตราย ซึ่งหากทิ้งอย่างไม่ถูกต้องอาจทำให้น้ำ ดิน และทรัพยากรธรรมชาติอื่นๆ เป็นพิษได้ การกำจัดที่ไม่เหมาะสมอาจทำให้เกิดอันตรายต่อพืช สัตว์ และชีวิตมนุษย์</p>

<h3><a id="4_trademarks" name="4_trademarks"></a>4  เครื่องหมายการค้า</h3>

<p>LTE เป็นเครื่องหมายการค้าของ ETSI</p>

<p>Wi-Fi®, โลโก้ Wi-Fi CERTIFIED และโลโก้ Wi-Fi เป็นเครื่องหมายการค้าจดทะเบียนของ Wi-Fi Alliance</p>

<p>เครื่องหมายการค้าและโลโก้ Bluetooth® เป็นเครื่องหมายการค้าจดทะเบียนของ Bluetooth SIG, Inc.</p>

<p>N-Mark เป็นเครื่องหมายการค้าของ NFC Forum, Inc.</p>

<p>Google, Android, โลโก้ G, Pixel และเครื่องหมายอื่นๆ เป็นเครื่องหมายการค้าของ Google Inc.</p>

<p>เครื่องหมายการค้าอื่นๆ ทั้งหมดเป็นกรรมสิทธิ์ของเจ้าของเครื่องหมายนั้นๆ</p>
</div>
</body>
</html>