<html dir="ltr">
<head>
<style type="text/css">.gkms-gtt-answer-header, .gkms-gtt-message-header {
  color: black !important;
  font-family: Arial,Helvetica,sans-serif;
  font-weight: bold;
  margin-top: 2em;
  padding: 4px;
}
.gkms-gtt-answer-header {
  background-color: #e5ecf9;
  border-top: 1px solid #36c;
}
.gkms-gtt-message-header {
  background-color: #f8f8f8;
  border-top: 1px solid #ccc;
}
.gkms-gtt-hide {
  visibility: hidden;
}
</style>
<meta http-equiv="content-type" content="text/html;charset=utf-8"></meta>
<title>&nbsp;</title>
</head>
<body lang="sr" dir="ltr">

<div class="gkms web"><p><a href="#1_safety_regulatory_details">1  Безбедносни и регулаторни детаљи</a></p>

<p><a href="#2_safety_guidelines">2  Безбедносне смернице</a></p>

<p><a href="#3_regulatory_information">3  Регулаторне информације</a></p>

<blockquote>
<p><a href="#3_unitedstates">СЈЕДИЊЕНЕ АМЕРИЧКЕ ДРЖАВЕ</a></p>

<p><a href="#3_canada">КАНАДА</a></p>

<p><a href="#3_europeanunion">ЕВРОПСКА УНИЈА</a></p>

<p><a href="#3_australia">АУСТРАЛИЈА</a></p>

<p><a href="#3_india">ИНДИЈА</a></p>
</blockquote>

<p><a href="#4_trademarks">4. Жигови</a></p>

<h3><a id="1_safety_regulatory_details" name="1_safety_regulatory_details"></a>1  Безбедносни и регулаторни детаљи</h3>

<p>Овај детаљни водич обухвата основне безбедносне смернице из штампане брошуре „Безбедност и гаранција“ коју сте добили уз Pixel или Pixel XL. У њему су дати и додатни здравствени и безбедносни савети и регулаторне информације.</p>

<p>Комплетне информације о телефону можете да нађете овде:</p>

<ul>
  <li>Комплетне информације за корисника: <a href="https://g.co/pixelphonefullinfo"><strong>g.co/pixelphonefullinfo</strong></a></li>
  <li>Безбедносне, еколошке и регулаторне информације: <a href="https://g.co/pixelphonesafety"><strong>g.co/pixelphonesafety</strong></a> ИЛИ <strong>Подешавања</strong> &gt; <strong>О телефону</strong> &gt; <strong>Приручник са безбед. и регулат. подацима</strong></li>
  <li>Детаљи гаранције за земљу у којој сте купили телефон, укључујући упутства за рекламацију: <a href="https://g.co/pixelphonewarranty"><strong>g.co/pixelphonewarranty</strong></a></li>
  <li>Електронске регулаторне ознаке и вредности специфичне стопе апсорпције (SAR) за телефон: <strong>Подешавања</strong> &gt; <strong>О телефону</strong> &gt; <strong>Регулаторне ознаке</strong></li>
  <li>Обимна онлајн помоћ: <a href="https://g.co/PixelCare"><strong><span class="notranslate">g.co/PixelCare</span></strong></a></li>
</ul>

<h3><a id="2_safety_guidelines" name="2_safety_guidelines"></a>2  Безбедносне смернице</h3>

<p>Додатне безбедносне информације обавезно потражите на: <a href="https://g.co/pixelphonefullinfo"><strong>g.co/pixelphonefullinfo</strong></a></p>

<h4><a id="2_basic_safety" name="2_basic_safety"></a>Основна безбедност</h4>

<p>Да не бисте оштетили телефон, додатну опрему нити било какве повезане уређаје, као и да бисте смањили ризик од пожара, опекотина или струјног удара, придржавајте се следећих мера опреза:</p>

<ul>
  <li>Уклоните све заштитне пластичне омоте пре коришћења.</li>
  <li>Не покушавајте да отворите или раставите телефон, пуњач или додатну опрему.</li>
  <li>Немојте да ломите или пробадате телефон, пуњач или додатну опрему.</li>
  <li>Немојте да скраћујете спољне контакте или електрична кола, да излажете телефон или пуњач отвореном пламену или запаљеним дуванским производима, нити да их одлажете у ватру или у воду.</li>
  <li>Немојте да користите телефон или пуњач близу воде или других течности и не додирујте их мокрим рукама.</li>
  <li>Ако се телефон или пуњач покваси, не покушавајте да га исушите у рерни, микроталасној пећници или машини за сушење веша јер то може да изазове оштећење.</li>
  <li>Пазите да вам телефон или пуњач не испадне и немојте да га бацате нити да покушавате да га савијете.</li>
  <li>Не користите телефон или пуњач ако не функционишу исправно или ако су оштећени или су вам испадали.</li>
  <li>Не уврћите USB кабл и пазите да га не прикљештите.</li>
  <li>Овај производ је намењен за коришћење са сертификованим ограниченим извором напајања 2. класе који има оцену: 5 волти једносмерне струје, највише 3 ампера; 9 волти једносмерне струје, највише 2 ампера; или обе.</li>
</ul>

<p>Одржавајте минималну раздаљину од 1,0 cm између тела и телефона.</p>

<p>Да бисте смањили ризик од саобраћајних несрећа (и зато што је то забрањено законом у већини земаља), не користите телефон док возите или рукујете машинама и немојте да га користите док се бавите другим активностима које могу да доведу до озбиљних последица.</p>

<p>Док летите авионом или непосредно пре укрцавања, користите телефон само у складу са упутствима авио-компаније. Коришћење бежичног уређаја у авиону може да омета бежичне мреже, да представља опасност по рад авиона или да буде незаконито. Можда ћете моћи да користите телефон у режиму рада у авиону.</p>

<p><strong>Безбедност радиофреквентних емисија:</strong> Телефон емитује радиофреквентну енергију током употребе. Према Савезној комисији за комуникације САД (FCC): „Према тумачењу неких здравствених и безбедносних интересних група, одређени извештаји наговештавају да коришћење бежичних уређаја може да буде повезано са раком и другим болестима, потенцијално представљајући већи ризик за децу него за одрасле. Иако ове тврдње привлаче све већу пажњу јавности, тренутно ниједан научни доказ не успоставља узрочну везу између коришћења бежичних уређаја и рака односно других болести“. Додатне информације су доступне од FCC-а на <strong><a href="https://www.fcc.gov/encyclopedia/radio-frequency-safety">www.fcc.gov/encyclopedia/radio-frequency-safety</a></strong>.</p>

<h4><a id="2_emergency_calls" name="2_emergency_calls"></a>Хитни позиви</h4>

<ul>
  <li>Овај телефон функционише помоћу радио сигнала, који не могу да гарантују везу при свим условима.</li>
  <li>Никада се не ослањајте само на било који бежични телефон када су у питању комуникације у хитним случајевима.</li>
</ul>

<h4><a id="2_storage_cleaning" name="2_storage_cleaning"></a>Чување и чишћење</h4>

<p>Пратите следеће смернице када користите, чувате или чистите телефон:</p>

<ul>
  <li>Немојте да користите телефон или пуњач на собној температури која је нижа од 0°C или виша од 40°C. Идеалне температуре за чување се крећу у опсегу од 0°C до 40°C.</li>
  <li>Искључите телефон и пуњач пре чишћења, током олуја са грмљавином или када га дуже време не користите.</li>
  <li>Користите чисту, меку и суву тканину да бисте очистили уређај и додатну опрему.</li>
  <li>Не користите ниједан хемијски детерџент, прашак нити друге хемијске агенсе (попут алкохола или бензина) да бисте очистили телефон или додатну опрему.</li>
  <li>Телефон и пуњач генеришу топлоту током нормалног функционисања. Избегавајте дужи, директан или индиректан контакт са кожом јер то може да доведе до нелагодности или опекотина.</li>
</ul>

<h4><a id="2_pacemaker_precautions" name="2_pacemaker_precautions"></a>Мере опреза у вези са пејсмејкерима и уградивим медицинским уређајима</h4>

<p>Телефон прима и преноси сигнале помоћу LTE, Wi-Fi и Bluetooth технологије и садржи компоненте које емитују електромагнетна поља, што може да омета пејсмејкере и друге уграђене медицинске уређаје. Ако имате пејсмејкер или неки други уграђени медицински уређај, придржавајте се ових мера опреза:</p>

<ul>
  <li>Увек држите телефон и пуњач више од 16 cm од површине коже у близини пејсмејкера или другог уграђеног медицинског уређаја.</li>
  <li>Држите телефон на супротној страни тела од пејсмејкера или другог уграђеног медицинског уређаја.</li>
  <li>Немојте да носите телефон у џепу на грудима односно у џепу у близини пејсмејкера ​​или неког другог уграђеног медицинског уређаја.</li>
  <li>Ако имате питања о коришћењу телефона уз такав уређај, посаветујте се са лекаром.</li>
  <li>Ако вам се чини да уређај омета пејсмејкер ​​или друге уграђене медицинске уређаје, искључите телефон и потражите од лекара посебне информације у вези са медицинским уређајем.</li>
</ul>

<h4><a id="2_power_adapter_safety" name="2_power_adapter_safety"></a>Безбедносне мере у вези са пуњачем</h4>

<ul>
  <li>Када искључујете пуњач из утичнице, увек вуците пуњач, а не кабл.</li>
  <li>Овај уређај мора да се користи са пуњачем који је сертификован за излаз ограниченог извора напајања у складу са стандардом IEC 60950-1 и квалификован према захтевима CTIA за сертификацију у вези са усаглашеношћу система батерија према стандарду IEEE 1725. Уз овај уређај добијате пуњач који има одговарајући сертификат. И засебни пуњачи који се продају преко Google Store-а и изабраних продаваца имају одговарајући сертификат. Немојте да користите пуњаче нити додатну опрему које Google није одобрио за коришћење са овим телефоном.</li>
  <li>Када пуните телефон, уверите се да је пуњач укључен у утичницу поред телефона и да може лако да му се приступа.</li>
  <li>Телефон сме да се прикључује само на пуњаче који имају логотип USB-IF или су прошли програм усаглашености организације USB-IF.</li>
</ul>

<h4><a id="2_battery_safety_disposal" name="2_battery_safety_disposal"></a>Безбедносне мере и одлагање за батерију</h4>

<ul>
  <li>Овај телефон има литијум-полимерску или литијум-јонску батерију која задовољава стандард IEEE 1725. Не покушавајте сами да извадите батерију. Да бисте је заменили, однесите уређај у сервисни центар који је овластио Google. Коришћење неквалификоване батерије може да представља ризик од пожара, експлозије, цурења или других опасности.</li>
  <li>Ако батерија процури, не дозволите да течност која је процурела дође у контакт са очима, кожом или одећом. Ако је течност већ дошла у контакт са очима, немојте да их трљате. Одмах оперите очи чистом водом и потражите савет лекара.</li>
  <li>Држите процурелу батерију далеко од ватре јер постоји опасност од паљења или експлозије.</li>
  <li>Одложите телефон, батерију и додатну опрему у складу са локалним прописима. Не одлажите их на месту за обични кућни отпад. Неправилно одлагање може да доведе до пожара, експлозије и/или других опасности.</li>
  <li>Држите батерију ван домашаја деце.</li>
</ul>

<h4><a id="2_hearing_protection" name="2_hearing_protection"></a>Заштита слуха</h4>

<p>Дуже излагање јаким звуцима (укључујући музику) може да доведе до губитка слуха. Да бисте спречили евентуално оштећење слуха, смањите јачину звука у слушалицама на безбедан и пријатан ниво и немојте дуго да слушате гласну музику.</p>

<p><gkms:snippet contenteditable="false" id="7022384"><span class="SnippetContent notranslate"><img height="auto" width="auto" src="hearing_7022384.png" alt="Заштита за слух"></span></gkms:snippet></p>

<h4><a id="2_child_safety" name="2_child_safety"></a>Безбедност деце</h4>

<p>Телефон садржи (или уз њега добијате) ситне делове, пластичне елементе и делове са оштрим ивицама који могу да изазову повреду или створе опасност од гушења. Не остављајте телефон и додатну опрему у домашају мале деце и не дозвољавајте им да се играју са тим. Могу да повреде себе или друге или да случајно оштете телефон. Одмах потражите савет лекара ако деца прогутају ситне делове.</p>

<h4><a id="2_environmental_restrictions" name="2_environmental_restrictions"></a>Ограничења у вези са заштитом животне средине</h4>

<ul>
  <li>Да бисте спречили оштећење делова телефона или унутрашњих електричних кола, немојте да га користите нити да чувате њега или додатну опрему у окружењу са прашином, димом, влагом или прљавштином или близу магнетних поља.</li>
  <li>Држите га даље од извора топлоте и не излажите га директној сунчевој светлости. Немојте да остављате телефон унутар возила нити на местима где температура може да прелази 60°C, као што су инструмент табла аутомобила, прозорска даска, места близу радијаторског вентила или иза стакла које је дуже време изложено директној сунчевој светлости или јакој ултраљубичастој светлости. То може да оштети производ, да прегреје батерију или да представља ризик од пожара или експлозије.</li>
  <li>Немојте да користите, складиштите нити преносите телефон тамо где се чувају запаљиве материје или експлозиви (на пример, на бензинским пумпама, у складиштима горива или у хемијским постројењима). Немојте да користите телефон тамо где се нешто тренутно диже у ваздух или у потенцијално екплозивним окружењима, попут области где се точи гориво, у складиштима горива, испод палубе на бродовима, у објектима за пренос или складиштење горива или хемикалија и у областима где ваздух садржи хемикалије или честице, попут зрна жита, прашине или металних честица. Паљења у таквим областима могу да доведу до експлозије или пожара, што може да има за последицу телесне повреде, па чак и смрт.</li>
</ul>

<h3><a id="3_regulatory_information" name="3_regulatory_information"></a>3  Регулаторне информације</h3>

<h4><a id="3_unitedstates" name="3_unitedstates"></a>СЈЕДИЊЕНЕ АМЕРИЧКЕ ДРЖАВЕ</h4>

<p><gkms:snippet contenteditable="false" id="7022385"><span class="SnippetContent notranslate"><img height="auto" width="auto" src="bc_7022385.png" alt="Системи за пуњење батерија"></span></gkms:snippet></p>

<h5><strong>Усклађеност са прописима Савезне комисије за комуникације (Federal Communications Commission, FCC)</strong></h5>

<p>Напомена: Ова опрема је тестирана и утврђено је да је у складу са ограничењима за класу B дигиталних уређаја, сходно члану 15 FCC правила. Та ограничења су осмишљена тако да пружају разумну заштиту од штетних сметњи у кућним условима. Ова опрема генерише, користи и може да емитује радиофреквентну енергију и, ако се не монтира и не користи у складу са упутствима, може да изазове штетне сметње код радио комуникације. Међутим, не гарантујемо да неће доћи до сметњи у одређеним условима.</p>

<p>Ако ова опрема ипак изазива штетне сметње за пријем радио или телевизијских сигнала, што може да се утврди искључивањем и укључивањем опреме, препоручујемо кориснику да проба да отклони сметње помоћу једне или више следећих мера:</p>

<ul>
  <li>Преусмерите антену за пријем или је ставите на неко друго место.</li>
  <li>Повећајте раздаљину између опреме и пријемника.</li>
  <li>Укључите опрему у неку другу утичницу на електричном колу, а не у ону у коју је укључен пријемник.</li>
  <li>Потражите помоћ од дистрибутера или неког искусног радио/ТВ сервисера.</li>
</ul>

<p>Промене или измене које Google није изричито одобрио могу да пониште ваше право на руковање опремом.</p>

<p>Pixel и Pixel XL су у складу са делом 15 правила Савезне комисије за комуникације. Функционисање регулишу следећа 2 услова:</p>

<ol>
  <li>Ови уређаји не смеју да изазивају штетне сметње.</li>
  <li>Ови уређаји морају да подносе све сметње којима су изложени, укључујући и оне које могу да изазову нежељено функционисање.</li>
</ol>

<h5><strong>Функционисање када је близу тела</strong></h5>

<p>Pixel је у складу са спецификацијама за радио фреквенцију када се користи у близини уха или на раздаљини од 0,4 in (1,0 cm) од тела. Pixel XL је у складу са спецификацијама за радио фреквенцију када се користи у близини уха или на раздаљини од 0,4 in (1,0 cm) од тела. Уверите се да се додатна опрема, попут навлаке и футроле за уређај, не састоји од металних компонената. Држите уређај на удаљености од тела према прописаним захтевима.</p>

<h5><strong>Информације о специфичној стопи апсорпције (SAR)</strong></h5>

<p>Pixel и Pixel XL су осмишљени да буду у складу са условима за изложеност радио таласима које је установила Савезна комисија за комуникације (САД).</p>

<p>Ограничење за специфичну стопу апсорпције (SAR) које је усвојено у САД је просечно 1,6 W/kg на један грам ткива. Највиша SAR вредност пријављена FCC-у за овај тип уређаја је у опсегу овог ограничења.</p>

<p>Максималне SAR вредности за Pixel пријављене FCC-у су:</p>

<ul>
  <li>0,92 W/kg када га држите поред уха</li>
  <li>0,58 W/kg када га правилно носите на телу</li>
  <li>0,58 W/kg када користите функцију Wi-Fi хотспота</li>
</ul>

<p>Максималне SAR вредности за Pixel XL пријављене FCC-у су:</p>

<ul>
  <li>0,89 W/kg када га држите поред уха</li>
  <li>0,56 W/kg када га правилно носите на телу</li>
  <li>0,56 W/kg када користите функцију Wi-Fi хотспота</li>
</ul>

<h5><strong>Ласерски производ 1. класе</strong></h5>

<p>Pixel и Pixel XL су ласерски производи 1. класе.</p>

<p>Међутим, дизајн ових производа садржи оптику, заштитно кућиште и заштиту за скенирање који не дозвољавају приступ нивоу ласерског зрачења изнад 1. класе.</p>

<p>Опрез: Коришћење контрола или прилагођавања перформанси или процедура која нису наведена овде могу да доведу до опасног излагања зрачењу.</p>

<h5><strong>Компатибилност са слушним апаратима (HAC)</strong></h5>

<p>Pixel и Pixel XL су процењени и сертификовани као компатибилни са слушним апаратима у складу са техничким спецификацијама ANSI C63.19.</p>

<p>Компатибилност са слушним апаратом се мери на два начина:</p>

<ul>
  <li>M оцена, која је мера неосетљивости на сметње радио фреквенција за акустично упаривање слушних апарата;</li>
  <li>T оцена, која је мера перформанси када се уређај користи са слушним апаратом са индуктивним упаривањем (телефонски калем).</li>
</ul>

<p>Pixel има оцену M4/T4, а Pixel XL M4/T4 у складу са прописима FCC за компатибилност са слушним апаратом за бежичне уређаје.</p>

<p>Према FCC правилима, мобилни телефон се сматра компатибилним са слушним апаратом ако има оцену M3 или M4 за акустично упаривање, односно T3 или T4 за индуктивно упаривање.</p>

<p>Ови телефони су тестирани и оцењени за коришћење са слушним уређајима за неке од бежичних технологија које користе. Међутим, у овим телефонима могу да се користе неке новије бежичне технологије које још нису тестиране за коришћење са слушним апаратима. Важно је да детаљно и на различитим местима испробате различите функције телефона помоћу слушног апарата или кохлеарног импланта да бисте проверили да ли чујете сметње. Потражите информације о компатибилности са слушним апаратима од добављача услуге или Google-а. Ако имате питања о смерницама за враћање или замену, посаветујте се са добављачем услуге или продавцем телефона.</p>

<p>Компатибилност ових уређаја са слушним апаратима није оцењена у погледу функционисања Wi-Fi везе.</p>

<h5><strong>Обавештење за Калифорнију</strong></h5>

<p>Овај производ или његово паковање садржи бисфенол A (BPA), супстанцу за коју се у држави Калифорнији зна да је штетна за репродуктивне органе.</p>

<h4><a id="3_canada" name="3_canada"></a>КАНАДА</h4>

<h5><strong>Министарство индустрије Канаде, класа B</strong></h5>

<p>Овај дигитални апарат класе B је у складу са канадским стандардом ICES-003.</p>

<p><strong>Обавештење:</strong> Према прописима Министарства индустрије Канаде, промене или измене које Google није изричито одобрио могу да пониште ваше право на руковање опремом.</p>

<h5><strong>Информације о специфичној стопи апсорпције (SAR)</strong></h5>

<p>Излазна снага коју емитују Pixel и Pixel XL је испод ограничења излагања радио фреквенцији Министарства индустрије Канаде (IC). Ови уређаји су оцењени у односу на ограничења за Изложеност радио фреквенцији (RF) Министарства индустрије Канаде и утврђено је да су у складу са њима. Ови уређаји треба да се користе на начин који максимално смањује могућност контакта са људима током нормалног рада.</p>

<p>Када користите уређај близу тела (а да није у руци или уз главу), за Pixel одржавајте раздаљину од 1 cm од тела, а за Pixel XL 1 cm од тела да бисте пратили начин на који се тестира да ли су уређаји у складу са условима за изложеност радио фреквенцији. Уверите се да се додатна опрема, попут навлаке и футроле за уређај, не састоји од металних компонената.</p>

<p>Максималне SAR вредности за Pixel које су пријављене IC-у су:</p>

<ul>
  <li>0,92 W/kg када га држите поред уха</li>
  <li>0,58 W/kg када га правилно носите на телу</li>
  <li>0,58 W/kg када користите функцију Wi-Fi хотспота</li>
</ul>

<p>Максималне SAR вредности за Pixel XL које су пријављене IC-у су:</p>

<ul>
  <li>0,89 W/kg када га држите поред уха</li>
  <li>0,56 W/kg када га правилно носите на телу</li>
  <li>0,56 W/kg када користите функцију Wi-Fi хотспота</li>
</ul>

<h5><strong>Обавештења у вези са Министарством индустрије Канаде (IC)</strong></h5>

<p>Ови уређаји су у складу са RSS стандардима Министарства индустрије Канаде за које није потребна лиценца. Функционисање регулишу следећа два услова: (1) ови уређаји не смеју да изазивају сметње и (2) ови уређаји морају да подносе све сметње, укључујући и оне које могу да изазову нежељено функционисање.</p>

<h6><strong><em>Упозорење:</em></strong></h6>

<p>(i) Уређај који функционише са фреквенцијом опсега 5150–5250 MHz намењен је само за коришћење у затвореном простору како би се смањила могућност штетних сметњи за коканалне мобилне сателитске системе;</p>

<p>(ii) Максимални коефицијент појачања антене дозвољен за уређаје са опсезима фреквенције 5250–5350 MHz и 5470–5725 MHz мора да буде у складу са ограничењем за еквивалентну изотропну израчену снагу; и</p>

<p>(iii) Максимални коефицијент појачања антене дозвољен за уређаје са опсегом фреквенције 5725–5825 MHz мора да буде у складу са ограничењима за еквивалентну изотропну израчену снагу која су према потреби наведена за коришћење од тачке до тачке и за коришћење које није од тачке до тачке.</p>

<p>(iv) Корисници такође треба да имају на уму да су радари велике снаге додељени као примарни корисници (тј. приоритетни корисници) опсега 5250–5350 MHz и 5650–5850 MHz и да ти радари могу да изазову сметње и/или да оштете LE-LAN уређаје.</p>

<h4><a id="3_europeanunion" name="3_europeanunion"></a>ЕВРОПСКА УНИЈА</h4>

<h5><strong>Ограничења за опсег од 5 GHz</strong></h5>

<p>WLAN функција ових уређаја је ограничена само на коришћење у затвореном простору када уређај ради у опсегу фреквенције од 5150 до 5350 MHz да би се смањиле потенцијалне штетне сметње за мобилне сателитске системе који користе исте канале.</p>

<h5><strong>Сметње на радио фреквенцијама</strong></h5>

<p>Google није одговоран за било какву радио или телевизијску сметњу која је настала због неовлашћене измене ових уређаја или додатне опреме или због замене или додавања каблова за повезивање и опреме коју Google није навео. За отклањање сметњи које су настале услед такве неовлашћене измене, замене или додавања одговоран је корисник. Google и његови овлашћени локални продавци или дистрибутери нису одговорни ни за какво оштећење или кршење државних прописа који могу да настану зато што корисник није поштовао ове смернице.</p>

<h5><strong>CE обавештење</strong></h5>

<p>Google овим изјављује да су Pixel и Pixel XL у складу са основним условима и другим релевантним одредбама Директиве 2014/53/EU (Директива за радио опрему). Цео текст изјаве о усаглашености можете да пронађете на <a href="https://g.co/pixelphonefullinfo"><strong>g.co/pixelphonefullinfo</strong></a>.</p>

<p>Уређаји могу да се користе у свим земљама чланицама ЕУ.</p>

<p>Следеће ознаке су уврштене у производ:</p>

<p><gkms:snippet contenteditable="false" id="7022294"><span class="SnippetContent notranslate"><img height="auto" width="auto" src="ce_7022294.png" alt="Усаглашеност са прописима ЕУ"></span></gkms:snippet></p>

<h5><strong>Информације о специфичној стопи апсорпције (SAR)</strong></h5>

<p>Ови уређаји су класификовани за употребу у типичном кућном окружењу класе B.</p>

<p>Pixel је у складу са спецификацијама за радио фреквенцију када га користите поред уха или на раздаљини од 0,5 cm од тела. Pixel XL је у складу са спецификацијама за радио фреквенцију када га користите поред уха или на раздаљини од 0,5 cm од тела. Уверите се да се додатна опрема, попут навлаке и футроле за уређај, не састоји од металних компонената. Држите уређај на удаљености од тела према прописаним захтевима. За Pixel, највећа вредност специфичне стопе апсорпције (SAR) пријављена за овај тип уређаја када се тестира близу уха је 0,33 W/kg, а када се правилно носи на телу је 0,61 W/kg. За Pixel XL, највећа вредност специфичне стопе апсорпције (SAR) пријављена за овај тип уређаја када се тестира близу уха је 0,25 W/kg, а када се правилно носи на телу је 0,44 W/kg.</p>

<h5><strong>Директива о отпаду електричне и електронске опреме (WEEE) и батерија</strong></h5>

<p><gkms:snippet contenteditable="false" id="7023395"><span class="SnippetContent notranslate"><img height="auto" width="auto" src="waste_7023395.png" alt="Не бацајте батерије у смеће"></span></gkms:snippet></p>

<p>Директива о отпаду од електричне и електронске опреме (WEEE) захтева да сва електрична и електронска опрема (EEE), укључујући телефон и његову додатну опрему, мора да буде означена симболом на ком је прецртана канта за смеће са точковима. Тај симбол значи да опрема не сме да се одлаже као несортирани градски отпад. Ако одлажете отпад од електричне и електронске опреме са обичним отпадом, то може да представља ризик по околину и здравље људи, због одређених супстанци које се користе у електричној и електронској опреми и њеним батеријама.</p>

<p>У складу са директивом о отпаду од електричне и електронске опреме, одговорност сваке државе чланице ЕУ је да оствари висок ниво скупљања отпада од електричне и електронске опреме ради обраде, издвајања сировина и одлагања које није штетно по животну средину. Пре него што баците уређај, размислите мало о томе како да смањите количину отпада од електричне и електронске опреме који правите. Можете, на пример, поново да га користите, да издвојите сировине из њега или да направите од њега уметничко дело. Ако само продужите век трајања уређаја, смањићете отпад и помоћи да ЕУ оствари своје циљеве.</p>

<p>Успех ових ЕУ смерница ће зависити од вашег активног доприноса у враћању отпада од електричне и електронске опреме у одговарајућа постројења намењена за одлагање таквог отпада. Детаље о доступним пунктовима за враћање и прикупљање треба да потражите од локалних власти или локалног продавца.</p>

<h5><strong>Усклађеност са Директивом о ограничавању коришћења штетних супстанци (RoHS)</strong></h5>

<p>Овај производ је у складу са Директивом 2011/65/EU Европског парламента и Савета од 8. јуна 2011. о ограничавању коришћења одређених штетних супстанци у електричној и електронској опреми (RoHS) и са амандманима те директиве.</p>

<h5><strong>Регистровање, оцењивање, одобравање и ограничавање хемикалија (REACH)</strong></h5>

<p>REACH (Регистровање, оцењивање, одобравање и ограничавање хемикалија, ЕС бр. 1907/2006) је ЕУ регулаторни оквир за хемијске супстанце. Google поштује REACH пропис и уређај не садржи никакве супстанце које изазивају забринутост (SVHC) ван ограничења овог прописа. Посвећени смо настојању да пружимо клијентима информације о хемијским супстанцама у производима које су потребне у складу са правним условима.</p>

<p>Адреса за контакт у вези са регулаторним питањима је Google Commerce Limited, 70 Sir John Rogerson's Quay, Dublin 2, Ireland</p>

<h4><a id="3_australia" name="3_australia"></a>АУСТРАЛИЈА</h4>

<h5><strong>Информације о специфичној стопи апсорпције (SAR)</strong></h5>

<p>Pixel је у складу са спецификацијама за радио фреквенцију када га користите поред уха или на раздаљини од 0,5 cm од тела. Pixel XL је у складу са спецификацијама за радио фреквенцију када га користите поред уха или на раздаљини од 0,5 cm од тела. Уверите се да се додатна опрема, попут навлаке и футроле за уређај, не састоји од металних компонената. Држите уређај на удаљености од тела према прописаним захтевима. За Pixel, највећа вредност специфичне стопе апсорпције (SAR) пријављена за овај тип уређаја када се тестира близу уха је 0,50 W/kg, а када се правилно носи на телу је 0,61 W/kg. За Pixel XL, највећа вредност специфичне стопе апсорпције (SAR) пријављена за овај тип уређаја када се тестира близу уха је 0,29 W/kg, а када се правилно носи на телу је 0,44 W/kg.</p>

<p>WLAN функција ових уређаја је ограничена само на коришћење у затвореном простору када уређај ради у опсегу фреквенције од 5150 до 5350 MHz да би се смањиле потенцијалне штетне сметње за мобилне сателитске системе који користе исте канале.</p>

<h4><a id="3_india" name="3_india"></a>ИНДИЈА</h4>

<h5><strong>Информације о специфичној стопи апсорпције (SAR)</strong></h5>

<p>Телефон је радио предајник и пријемник. У складу је са међународним смерницама у вези са ограничавањем људске изложености електромагнетним пољима и посебно је дизајниран тако да буде у складу са смерницама за излагање радио таласима које је утврдио Сектор за телекомуникације Министарства за комуникације и информационе технологије Владе Индије („DoT“). Смернице користе јединицу мере познату као специфична стопа апсорпције („SAR“) која је јединица за количину радио фреквенција коју тело апсорбује када се телефон користи. SAR ограничење у Индији за мобилне уређаје је 1,6 W/kg за масу од 1 грама људског ткива.</p>

<p>Pixel је у складу са тим смерницама када га користите у близини уха или на раздаљини од 1,0 cm од тела. Pixel XL је у складу са тим смерницама када га користите у близини уха или на раздаљини од 1,0 cm од тела. Уверите се да се додатна опрема, попут навлаке и футроле за уређај, не састоји од металних компонената. Држите уређај на удаљености од тела према прописаним захтевима. За Pixel, највећа вредност специфичне стопе апсорпције (SAR) пријављена за овај тип уређаја када се тестира близу уха је 0,59 W/kg, а када се правилно носи на телу је 0,62 W/kg. За Pixel XL, највећа вредност специфичне стопе апсорпције (SAR) пријављена за овај тип уређаја када се тестира близу уха је 0,46 W/kg, а када се правилно носи на телу је 0,45 W/kg.</p>

<p>SAR вредности можете да видите и на веб-сајту Сектора за телекомуникације/Центра за телекомуникациони инжењеринг.</p>

<p>Иако у већини лабораторијских студија није утврђена директна веза између излагања зрачењу радио фреквенцијама и здравља, Сектор за телекомуникације је наложио следеће безбедносне мере при коришћењу мобилног уређаја:</p>

<ul>
  <li>Користите бежични хендсфри систем (слушалице) са Bluetooth емитером мање снаге.</li>
  <li>Уверите се да мобилни телефон има ниску SAR вредност.</li>
  <li>Нека позиви буду кратки или пошаљите SMS. Овај савет нарочито важи за децу, адолесценте и труднице.</li>
  <li>Користите мобилни телефон када је квалитет сигнала добар.</li>
  <li>За људе који имају активне медицинске импланте пожељно би било да мобилни телефон држе бар 15 cm од импланта.</li>
</ul>

<h5><strong>Изјава о рециклирању, управљању електронским отпадом и руковању</strong></h5>

<p><gkms:snippet contenteditable="false" id="7023395"><span class="SnippetContent notranslate"><img height="auto" width="auto" src="waste_7023395.png" alt="Не бацајте батерије у смеће"></span></gkms:snippet></p>

<p>Google изјављује да је телефон дизајниран и произведен у складу са Правилима за електронски отпад (управљање електронским отпадом), 2016. (у даљем тексту „<strong>Правила</strong>“) и да је нарочито у складу са правилом 16 (1) о смањењу при коришћењу опасних супстанци у производњи електричне и електронске опреме и њиховим максималним дозвољеним концентрацијама у хомогеним материјалима у односу на тежину (осим за изузетке наведене у распореду II).</p>

<p>Неправилно руковање, одлагање, случајно ломљење, оштећење или неправилно рециклирање електронског отпада могу да доведу до ризика, укључујући, без ограничења, пожар, експлозију и/или друге опасности и неконтролисано одлагање отпада које може да буде штетно по околину/да негативно утиче на њу јер спречава поновно коришћење ресурса. Неки електронски отпад може да садржи опасне хемикалије које, ако се неправилно одлажу, могу да затрују воду, тло и друге природне ресурсе. Неправилно одлагање може да буде штетно по биљни и животињски свет и људе.</p>

<h3><a id="4_trademarks" name="4_trademarks"></a>4  Жигови</h3>

<p>LTE је жиг организације ETSI.</p>

<p>Wi-Fi®, логотип Wi-Fi CERTIFIED и логотип Wi-Fi су жигови организације Wi-Fi Alliance.</p>

<p>Bluetooth® знак и логотипи су регистровани жигови у власништву компаније Bluetooth SIG, Inc.</p>

<p>N-Mark је жиг компаније NFC Forum, Inc.</p>

<p>Google, Android, логотип G, Pixel и друге ознаке су жигови компаније Google Inc.</p>

<p>Сви други жигови су власништво њихових власника.</p>
</div>
</body>
</html>