<html dir="ltr">
<head>
<style type="text/css">.gkms-gtt-answer-header, .gkms-gtt-message-header {
  color: black !important;
  font-family: Arial,Helvetica,sans-serif;
  font-weight: bold;
  margin-top: 2em;
  padding: 4px;
}
.gkms-gtt-answer-header {
  background-color: #e5ecf9;
  border-top: 1px solid #36c;
}
.gkms-gtt-message-header {
  background-color: #f8f8f8;
  border-top: 1px solid #ccc;
}
.gkms-gtt-hide {
  visibility: hidden;
}
</style>
<meta http-equiv="content-type" content="text/html;charset=utf-8"></meta>
<title>&nbsp;</title>
</head>
<body lang="et" dir="ltr">
<div class="gkms web"><p><a href="#1_safety_regulatory_details">1. Ohutus- ja regulatiivteabe üksikasjad</a></p>

<p><a href="#2_safety_guidelines">2. Ohutusjuhised</a></p>

<p><a href="#3_regulatory_information">3. Regulatiivteave</a></p>

<blockquote>
<p><a href="#3_unitedstates">AMEERIKA ÜHENDRIIGID</a></p>

<p><a href="#3_canada">KANADA</a></p>

<p><a href="#3_europeanunion">EUROOPA LIIT</a></p>

<p><a href="#3_australia">AUSTRAALIA</a></p>

<p><a href="#3_india">INDIA</a></p>
</blockquote>

<p><a href="#4_trademarks">4. Kaubamärgid</a></p>

<h3><a id="1_safety_regulatory_details" name="1_safety_regulatory_details"></a>1. Ohutus- ja regulatiivteabe üksikasjad</h3>

<p>Üksikasjalik juhend hõlmab Pixeli või Pixel XL-iga kaasas olevas prinditud ohutus- ning garantiibrošüüris olevaid põhilisi ohutusjuhiseid. See sisaldab ka muid tervise- ja ohutusnõuandeid ning regulatiivteavet.</p>

<p>Siit leiate kogu teabe oma telefoni kohta.</p>

<ul>
  <li>Kogu teave kasutajale: <a href="https://g.co/pixelphonefullinfo"><strong>g.co/pixelphonefullinfo</strong></a></li>
  <li>Ohutus-, keskkonna- ja regulatiivteave: <a href="https://g.co/pixelphonesafety"><strong>g.co/pixelphonesafety</strong></a> VÕI <strong>Seaded</strong> &gt; <strong>Telefoni kohta</strong> &gt; <strong>Ohutus- ja regulatiivjuhend</strong></li>
  <li>Teie riigi garantiiteave, sealhulgas nõude esitamise juhised: <a href="https://g.co/pixelphonewarranty"><strong>g.co/pixelphonewarranty</strong></a></li>
  <li>Telefoni elektroonilised regulatiivsildid ja erineeldumiskiiruse (SAR) väärtused: <strong>Seaded</strong> &gt; <strong>Telefoni kohta</strong> &gt; <strong>Regulatiivsildid</strong></li>
  <li>Kõikehõlmav võrguabi: <a href="https://g.co/PixelCare"><strong><span class="notranslate">g.co/PixelCare</span></strong></a></li>
</ul>

<h3><a id="2_safety_guidelines" name="2_safety_guidelines"></a>2. Ohutusjuhised</h3>

<p>Vaadake lisateavet ohutuse kohta: <a href="https://g.co/pixelphonefullinfo"><strong>g.co/pixelphonefullinfo</strong></a></p>

<h4><a id="2_basic_safety" name="2_basic_safety"></a>Põhilised ohutusnõuded</h4>

<p>Telefoni, tarvikute ja ühendatud seadmete kahjustamise vältimiseks ning tulekahju- põletus- ja elektrilöögiohu vähendamiseks järgige neid ettevaatusabinõusid.</p>

<ul>
  <li>Eemaldage enne kasutamist kaitsekile.</li>
  <li>Ärge üritage telefoni, adapterit ega tarvikuid avada ega lahti monteerida.</li>
  <li>Ärge muljuge ega augustage telefoni, adapterit ega tarvikuid.</li>
  <li>Vältige välistes kontaktides ja vooluringides lühise tekkimist ning telefoni või adapteri kokkupuudet lahtise leegi või süüdatud tubakatoodetega. Samuti ärge visake neid tulle ega vette.</li>
  <li>Ärge kasutage telefoni ega adapterit vee ega muude vedelike läheduses ega käsitsege neid märgade kätega.</li>
  <li>Kui telefon või adapter saab märjaks, ärge kuivatage seda ahjus, mikrolaineahjus ega fööniga, kuna see võib seadet kahjustada.</li>
  <li>Ärge pillake, visake ega painutage telefoni ega adapterit.</li>
  <li>Ärge kasutage telefoni ega adapterit, kui need ei tööta korralikult või on kahjustatud või maha kukkunud.</li>
  <li>Ärge väänake ega pigistage USB-kaablit.</li>
  <li>Toode on mõeldud kasutamiseks sertifitseeritud 2. klassi piiratud toiteallikaga, mille nimiandmed on järgmised: 5 V alalisvool, max 3 A; 9 V alalisvool, max 2 A või mõlemad.</li>
</ul>

<p>Hoidke telefoni kehast vähemalt 1,0 cm (0,4 tolli) kaugusel.</p>

<p>Õnnetusohu vähendamiseks (ja kuna see on enamikus riikides seadusega keelatud) ärge kasutage telefoni autot või masinaid juhtides, samuti ärge kasutage seda muude toimingute ajal, millel võivad olla rängad tagajärjed.</p>

<p>Lennukiga sõitmise ajal või vahetult enne pardaleminekut kasutage telefoni ainult lennufirma juhiste kohaselt. Juhtmeta seadme kasutamine lennukis võib häirida juhtmeta võrke, ohustada lennuki talitlust või olla seadusega keelatud. Võib-olla tohite telefoni kasutada lennukirežiimis.</p>

<p><strong>Raadiosagedusliku kiirguse ohutus:</strong> teie telefon kiirgab kasutamise ajal raadiosageduslikku energiat. USA föderaalne kommunikatsioonikomisjon (FCC): „Mõned ohutuse ja tervishoiuga seotud huvigrupid on teatud aruannetest järeldanud, et juhtmeta seadmete kasutamisel võib olla seos vähi ja muude haigustega ning oht lastele võib olla suurem kui täiskasvanutele. Kuigi need väited on saanud laiema avaliku huvi osaliseks, ei viita teaduslikud andmed põhjuslikule seosele juhtmeta seadmete kasutamise ja vähi või muude haiguste esinemise vahel. Lisateave on saadaval FCC saidil: <strong><a href="https://www.fcc.gov/encyclopedia/radio-frequency-safety">www.fcc.gov/encyclopedia/radio-frequency-safety</a></strong>.</p>

<h4><a id="2_emergency_calls" name="2_emergency_calls"></a>Hädaabikõned</h4>

<ul>
  <li>Telefon töötab raadiosignaalide alusel, mille puhul ei pruugi ühenduse loomine kõigis tingimustes võimalik olla.</li>
  <li>Ärge tuginege hädaabiside puhul ainult juhtmeta telefonile.</li>
</ul>

<h4><a id="2_storage_cleaning" name="2_storage_cleaning"></a>Hoiustamine ja puhastamine</h4>

<p>Telefoni kasutamisel, hoiustamisel ja puhastamisel järgige neid juhiseid.</p>

<ul>
  <li>Ärge kasutage telefoni ega adapterit keskkonnas, mille temperatuur on alla 0°C (32 °F) või üle 40 °C (104 °F). Ideaalne hoiustamistemperatuur on 0–40 °C (32–104 °F).</li>
  <li>Eemaldage telefon ja adapter vooluvõrgust enne puhastamist, äikese ajal ja juhul, kui seadmeid pikka aega ei kasutata.</li>
  <li>Kasutage seadme ja tarvikute puhastamiseks puhast ning pehmet kuiva lappi.</li>
  <li>Ärge kasutage telefoni ega tarvikute puhastamiseks keemilisi puhastusaineid, pulbreid ega muid keemilisi vahendeid (nt alkohol või benseen).</li>
  <li>Nii telefon kui ka laadija eritavad tavapärase töö ajal soojust. Vältige pikaajalist, otsest ja kaudset kokkupuudet nahaga, kuna see võib põhjustada ebamugavust või põletusi.</li>
</ul>

<h4><a id="2_pacemaker_precautions" name="2_pacemaker_precautions"></a>Ettevaatusabinõud südamestimulaatori ja implanteeritud meditsiiniseadmete kasutamisel</h4>

<p>Teie telefon edastab ja võtab andmeid vastu LTE-, WiFi- ja Bluetooth-tehnoloogia kaudu ning sisaldab komponente, mille elektromagnetväljad võivad häirida südamestimulaatori ja muude implanteeritud meditsiiniseadmete tööd. Kui teil on südamestimulaator või muu implanteeritud meditsiiniseade, järgige neid ettevaatusabinõusid.</p>

<ul>
  <li>Hoidke telefoni ja laadijat südamestimulaatori või muu implanteeritud meditsiiniseadme läheduses alati vähemalt 16 cm (6 tolli) kaugusel nahast.</li>
  <li>Hoidke telefoni südamestimulaatorist või implanteeritud meditsiiniseadmest kaugemal kehapoolel.</li>
  <li>Ärge kandke telefoni rinnataskus ega südamestimulaatori või muu implanteeritud meditsiiniseadme läheduses olevas taskus.</li>
  <li>Kui teil on telefoni ja sellise seadme kasutamise kohta küsimusi, pidage nõu meditsiinitöötajaga.</li>
  <li>Kui arvate, et seade häirib südamestimulaatori või muude implanteeritud meditsiiniseadmete tööd, lülitage telefon välja ja küsige arstilt teavet oma meditsiiniseadme kohta.</li>
</ul>

<h4><a id="2_power_adapter_safety" name="2_power_adapter_safety"></a>Toiteadapteri ohutus</h4>

<ul>
  <li>Adapteri toiteallikast eemaldamisel tõmmake adapterit, mitte kaablit.</li>
  <li>Seda seadet tuleb kasutada vahelduvvooluadapteriga, mis on standardi IEC 60950-1 kohaselt piiratud toiteallikaga kasutamiseks sertifitseeritud ning mis sobib CTIA sertifitseerimisnõuete kohaselt standardit IEEE1725 järgiva akusüsteemiga kasutamiseks. Seadmega kaasas oleval vahelduvvooluadapteril on sobiv sertifikaat. Ka Google Store'i ja valitud teenusepakkujate/jaemüüjate kaudu eraldi müüdavatel vahelduvvooluadapteritel on sobiv sertifikaat. Ärge kasutage adaptereid ega tarvikuid, mida Google ei ole selle telefoniga kasutamiseks kinnitanud.</li>
  <li>Telefoni laadimisel ühendage toiteadapter telefoni lähedal olevasse pistikupessa, kuhu on lihtne juurde pääseda.</li>
  <li>Telefoni tohib ühendada ainult adapteritega, millel on USB-IF-logo või mis on läbinud USB-IF-i ühilduvusprogrammi.</li>
</ul>

<h4><a id="2_battery_safety_disposal" name="2_battery_safety_disposal"></a>Aku ohutus ja utiliseerimine</h4>

<ul>
  <li>Telefonil on liitiumioonpolümeer- või liitiumioonaku, mis vastab standardile IEEE 1725. Ärge üritage akut ise eemaldada. Aku uuega asendamiseks viige seade Google'i volitatud hoolduskeskusesse. Sobimatu aku kasutamisega kaasneb muuhulgas tulekahju-, plahvatus- ja lekkeoht.</li>
  <li>Kui aku lekib, vältige lekkinud vedeliku sattumist silma, nahale ja riietele. Kui vedelik siiski silma satub, ärge seda hõõruge. Loputage silmi kohe puhta veega ja pöörduge arsti poole.</li>
  <li>Hoidke lekkiv aku tulest eemal, kuna see võib süttida või plahvatada.</li>
  <li>Järgige telefoni, aku ja tarvikute äraviskamisel kohalikke eeskirju. Ärge visake neid ära koos olmeprügiga. Jäätmekäitlusnõuete eiramine võib põhjustada tulekahju, plahvatuse ja/või muid ohte.</li>
  <li>Hoidke aku lastele kättesaamatus kohas.</li>
</ul>

<h4><a id="2_hearing_protection" name="2_hearing_protection"></a>Kuulmiskahjustuste vältimine</h4>

<p>Pikaajaline kokkupuude valjude helidega (sh muusika) võib kuulmist kahjustada. Võimalike kuulmiskahjustuste vältimiseks seadke kõrvaklappide või peakomplekti helitugevus mugavale ja ohutule tasemele ning ärge kuulake valju heli pikka aega.</p>

<p><gkms:snippet contenteditable="false" id="7022384"><span class="SnippetContent notranslate"><img height="auto" width="auto" src="hearing_7022384.png" alt="Kuulmiskahjustuse vältimine"></span></gkms:snippet></p>

<h4><a id="2_child_safety" name="2_child_safety"></a>Laste ohutus</h4>

<p>Teie telefon sisaldab (või sellega on kaasas) väikeseid osi, plastelemente ja teravate servadega detaile, mis võivad põhjustada vigastusi või lämbumisohtu. Ärge jätke telefoni ega selle tarvikuid väikeste laste lähedusse ega lubage lastel nendega mängida. Lapsed võivad endale või teistele viga teha või kogemata telefoni kahjustada. Väikeste osade allaneelamisel pöörduge kohe arsti poole.</p>

<h4><a id="2_environmental_restrictions" name="2_environmental_restrictions"></a>Keskkonnaga seotud piirangud</h4>

<ul>
  <li>Telefoni osade või sisemiste vooluringide kahjustamise vältimiseks ärge kasutage ega hoidke telefoni ega selle tarvikuid tolmuses, suitsuses, niiskes või määrdunud keskkonnas ega magnetväljade läheduses.</li>
  <li>Hoidke seadet soojusallikatest eemal ja otsese päikesevalguse eest kaitstuna. Ärge jätke telefoni sõidukisse ega kohtadesse, kus temperatuur võib tõusta üle 60 °C (140 °F), näiteks auto armatuurlauale, aknalauale, kütteseadmete lähedusse või klaasi taha, mis on pikka aega päikesevalguse või tugeva ultraviolettvalguse käes. See võib toodet kahjustada, põhjustada aku ülekuumenemist ja tulekahju- või plahvatusohtu.</li>
  <li>Ärge kasutage, hoidke ega transportige telefoni kohtades, kus säilitatakse kergsüttivaid aineid või lõhkeaineid (nt tanklad, kütuselaod ja keemiatehased). Ärge kasutage telefoni piirkonnas, kus toimuvad õhkimistööd, ega plahvatusohtlikus keskkonnas, näiteks tankimispaikades, kütuseladudes, madalamatel laevatekkidel, kütuse või kemikaalide veo- ja säilitusvahendites, ega piirkondades, kus õhus on kemikaale või osakesi, näiteks kiudusid, tolmu või metallipulbrit. Sellistes piirkondades võivad sädemed tekitada plahvatuse või tulekahju, mis võib kaasa tuua kehavigastusi või põhjustada isegi surma.</li>
</ul>

<h3><a id="3_regulatory_information" name="3_regulatory_information"></a>3. Regulatiivteave</h3>

<h4><a id="3_unitedstates" name="3_unitedstates"></a>AMEERIKA ÜHENDRIIGID</h4>

<p><gkms:snippet contenteditable="false" id="7022385"><span class="SnippetContent notranslate"><img height="auto" width="auto" src="bc_7022385.png" alt="Aku laadimise süsteemid"></span></gkms:snippet></p>

<h5><strong>FCC eeskirjade järgimine</strong></h5>

<p>Märkus. Seade on testitud ja see järgib FCC eeskirjade jaotises 15 sätestatud B-klassi digiseadme piirnorme. Piirnormid aitavad mõistlikkuse piires kaitsta kahjulike häirete eest elukohtades. Seade tekitab, kasutab ja võib kiirata raadiosagedusenergiat. Kui selle paigaldamisel ja kasutamisel ei järgita juhiseid, võib see põhjustada kahjulikke häireid raadiosides. Siiski ei saa tagada, et häireid ei ilmne ühegi paigalduse puhul.</p>

<p>Kui seade põhjustab raadio- või telerisignaali vastuvõtus häireid, mille tuvastamiseks lülitage seade välja ja uuesti sisse, on kasutajal soovitatav häire kõrvaldamiseks kasutada järgmiseid meetmeid.</p>

<ul>
  <li>Muutke vastuvõtuantenni suunda või asukohta.</li>
  <li>Suurendage vahemaad seadme ja vastuvõtja vahel.</li>
  <li>Ühendage seade vastuvõtjast erineva vooluringi pistikupesaga.</li>
  <li>Küsige abi edasimüüjalt või kogenud raadio-/teleritehnikult.</li>
</ul>

<p>Muudatused ja modifikatsioonid, mida Google ei ole sõnaselgelt kinnitanud, võivad tühistada teie õiguse seadet kasutada.</p>

<p>Pixel ja Pixel XL järgivad FCC eeskirjade jaotist 15. Seadme töö puhul kehtivad järgmised kaks tingimust.</p>

<ol>
  <li>Seadmed ei tohi põhjustada kahjulikke häireid.</li>
  <li>Seadmed peavad vastu võtma kõik sissetulevad häired, sealhulgas sellised, mis võivad soovimatut talitlust põhjustada.</li>
</ol>

<h5><strong>Talitlus kehal kandes</strong></h5>

<p>Pixel järgib raadiosageduse tehnilisi nõudeid, kui seda kasutatakse kõrva ääres või kehast 1,0 cm (0,4 tolli) kaugusel. Pixel XL järgib raadiosageduse tehnilisi nõudeid, kui seda kasutatakse kõrva ääres või kehast 1,0 cm (0,4 tolli) kaugusel. Veenduge, et seadme tarvikud, näiteks korpus ja hoidik, ei sisaldaks metallosi. Kaugusnõude täitmiseks hoidke seadet kehast eemal.</p>

<h5><strong>Erineelduvuskiiruse (SAR) teave</strong></h5>

<p>Pixel ja Pixel XL on loodud nii, et need järgiksid USA föderaalse kommunikatsioonikomisjoni (FCC) raadiolainete mõjuga seotud nõudeid.</p>

<p>USA-s kehtib erineelduvuskiiruse (SAR) piirang 1,6 W/kg ühe grammi koe kohta. Selle seadme kohta FCC-le esitatud suurim SAR-i väärtus järgib piirangut.</p>

<p>FCC-le esitatud Pixeli maksimaalsed SAR-i väärtused on järgmised.</p>

<ul>
  <li>0,92 W/kg kõrva ääres hoides</li>
  <li>0,58 W/kg õigesti keha küljes kandes</li>
  <li>0,58 W/kg WiFi-leviala funktsiooni kasutamisel</li>
</ul>

<p>FCC-le esitatud Pixel XL-i maksimaalsed SAR-i väärtused on järgmised.</p>

<ul>
  <li>0,89 W/kg kõrva ääres hoides</li>
  <li>0,56 W/kg õigesti keha küljes kandes</li>
  <li>0,56 W/kg WiFi-leviala funktsiooni kasutamisel</li>
</ul>

<h5><strong>1. klassi lasertoode</strong></h5>

<p>Pixel ja Pixel XL on 1. klassi laserseadmed.</p>

<p>Tooted hõlmavad aga ka optikat, kaitsvat korpust ja skannivat kaitsepiiret, mistõttu puudub juurdepääs 1. klassist kõrgema taseme laserkiirgusele.</p>

<p>Hoiatus. Juhtelementide kasutamine või protseduuride kohandamine või kasutamine siin kirjeldatust erineval moel võib põhjustada kokkupuudet ohtliku kiirgusega.</p>

<h5><strong>Ühilduvus kuuldeaparaatidega</strong></h5>

<p>Pixelit ja Pixel XL-i on testitud ning need ühilduvad kuuldeaparaatidega standardi ANSI C63.19 tehniliste nõuete kohaselt.</p>

<p>Kuuldeaparaatide ühilduvuse puhul kasutatakse kaht mõõdikut:</p>

<ul>
  <li>M-väärtus, mis mõõdab helisidestiga kuuldeaparaadi immuunsust raadiohäirete suhtes;</li>
  <li>T-väärtus, mis mõõdab toimivust induktiivsidestiga (telecoil) kuuldeaparaadi puhul.</li>
</ul>

<p>FCC kuuldeaparaatide ja juhtmeta seadmete ühilduvuse eeskirjade kohaselt on Pixelil klassifikatsioon M4/T4 ja Pixel XL-il klassifikatsioon M4/T4.</p>

<p>FCC eeskirjade kohaselt loetakse mobiiltelefon kuuldeaparaatidega ühilduvaks juhul, kui neil on helisidesti puhul klassifikatsioon M3 või M4 ning induktiivsidesti puhul klassifikatsioon T3 või T4.</p>

<p>Neid telefone on testitud ja nende teatud juhtmeta tehnoloogiad sobivad kuuldeaparaatidega kasutamiseks. Telefonid võivad aga hõlmata ka uuemaid juhtmeta tehnoloogiaid, mille kasutamist kuuldeaparaatidega ei ole veel testitud. Katsetage oma telefoni eri funktsioone põhjalikult ja mitmes asukohas, kasutades samal ajal kuuldeaparaati või kõrvaimplantaati, ning veenduge, et ei esineks häirivat müra. Kuuldeaparaatidega ühildumise kohta saate teavet teenusepakkujalt või Google'ilt. Kui teil on küsimusi tagastus- või vahetuseeskirjade kohta, pidage nõu teenusepakkuja või telefoni jaemüüjaga.</p>

<p>Seadmete WiFi-funktsiooni ühilduvust kuuldeaparaatidega ei ole kontrollitud.</p>

<h5><strong>California teatis</strong></h5>

<p>Toode või selle pakend sisaldab bisfenool A-d (BPA), mis California osariigi seadusandjatele teadaolevalt sigimisvõimet kahjustab.</p>

<h4><a id="3_canada" name="3_canada"></a>KANADA</h4>

<h5><strong>Industry Canada, B-klass</strong></h5>

<p>See B-klassi digiseade järgib Kanada standardit ICES-003.</p>

<p><strong>Märkus.</strong> Industry Canada eeskirjade kohaselt võivad muudatused või modifikatsioonid, mida Google pole sõnaselgelt kinnitanud, tühistada teie õiguse seadet kasutada.</p>

<h5><strong>Erineelduvuskiiruse (SAR) teave</strong></h5>

<p>Pixeli ja Pixel XL-i väljundkiirguse võimsus on Industry Canada (IC) raadiosageduskiirguse mõju piirnormidest väiksem. Seadmed on kontrollitud ja järgivad IC raadiosageduskiirguse mõju piirnorme. Seadmeid tuleb kasutada nii, et need tavapärase töö ajal inimese kehaga võimalikult vähe kokku puutuksid.</p>

<p>Kui kasutate seadet keha kõrval (mitte käes ega kõrva ääres), hoidke Pixelit kehast 1 cm kaugusel ja Pixel XL-i 1 cm kaugusel, et tingimused oleksid samad mis seadme raadiosageduskiirguse mõju vastavuse kontrollimisel. Veenduge, et seadme tarvikud, näiteks korpus ja hoidik, ei sisaldaks metallosi.</p>

<p>IC-le esitatud Pixeli maksimaalsed SAR-i väärtused on järgmised.</p>

<ul>
  <li>0,92 W/kg kõrva ääres hoides</li>
  <li>0,58 W/kg õigesti keha küljes kandes</li>
  <li>0,58 W/kg WiFi-leviala funktsiooni kasutamisel</li>
</ul>

<p>IC-le esitatud Pixel XL-i maksimaalsed SAR-i väärtused on järgmised.</p>

<ul>
  <li>0,89 W/kg kõrva ääres hoides</li>
  <li>0,56 W/kg õigesti keha küljes kandes</li>
  <li>0,56 W/kg WiFi-leviala funktsiooni kasutamisel</li>
</ul>

<h5><strong>Industry Canada (IC) teatised</strong></h5>

<p>Seadmed järgivad Industry Canada litsentsivaba RSS-i standardit/standardeid. Kasutamisel kehtivad järgmised kaks tingimust: (1) seadmed ei tohi tekitada häireid ja (2) seadmed peavad vastu võtma kõik häired, sealhulgas sellised, mis võivad põhjustada seadme soovimatut talitlust.</p>

<h6><strong><em>Hoiatus.</em></strong></h6>

<p>(i) Seadme sagedusvahemik 5150–5250 MHz on mõeldud ainult siseruumides kasutamiseks, et vähendada kahjuliku häire tõenäosust kaaskanalipõhistes mobiilsetes satelliitsidesüsteemides.</p>

<p>(ii) Sagedusvahemikus 5250–5350 MHz ja 5470–5725 MHz töötavate seadmete antenni maksimaalne lubatud võimendus peab järgima ekvivalentse isotroopkiirgusvõimsuse piirnorme.</p>

<p>(iii) Sagedusvahemikus 5725–5825 MHz töötavate seadmete antenni maksimaalne lubatud võimendus peab järgima ekvivalentse isotroopkiirgusvõimsuse piirnorme, mis on vajaduse järgi kakspunktside ja mittekakspunktside jaoks määratud.</p>

<p>(iv) Kasutaja peaks ka meeles pidama, et võimsad radarid on sagedusvahemikes 5250–5350 MHz ja 5650–5850 MHz määratud põhikasutajaks (st eelisõigusega kasutajaks), mistõttu võivad radarid LE-LAN-seadmetes häireid põhjustada ja/või seadmeid kahjustada.</p>

<h4><a id="3_europeanunion" name="3_europeanunion"></a>EUROOPA LIIT</h4>



<h5><strong>5 GHz sagedusriba piirangud</strong></h5>

<p>Seadmete WLAN-funktsioon on sagedusvahemikus 5150–5350 MHz töötades saadaval ainult siseruumides, et vähendada potentsiaalseid kahjulikke häireid kaaskanalipõhistes mobiilisatelliitsüsteemides.</p>

<h5><strong>Raadiohäired</strong></h5>

<p>Google ei vastuta raadio- ega televisioonihäirete eest, mida põhjustab seadmete või tarvikute volitamata modifikatsioon või muude kui Google'i määratud ühenduskaablite ja seadmete kasutamine või ühendamine. Volitamata modifikatsioonist või seadmete asendamisest või ühendamisest põhjustatud häirete kõrvaldamise eest vastutab kasutaja. Google ja selle volitatud edasimüüjad ning levitajad ei vastuta kahjude ega valitsuse määruste rikkumiste eest, mis on põhjustatud sellest, et kasutaja neid juhiseid eiras.</p>

<h5><strong>CE teatis</strong></h5>

<p>Google kinnitab, et Pixel ja Pixel XL järgivad direktiivi 2014/53/EL (raadioseadmete direktiiv) põhinõudeid ja muid asjakohaseid sätteid. Täielik vastavusdeklaratsioon on saadaval aadressil <a href="https://g.co/pixelphonefullinfo"><strong>g.co/pixelphonefullinfo</strong></a>.</p>

<p>Seadmeid võib kasutada kõigis Euroopa Liidu liikmesriikides.</p>

<p>Tootel on järgmine märgistus:</p>

<p><gkms:snippet contenteditable="false" id="7022294"><span class="SnippetContent notranslate"><img height="auto" width="auto" src="ce_7022294.png" alt="Vastavus Euroopa määrustele"></span></gkms:snippet></p>

<h5><strong>Erineelduvuskiiruse (SAR) teave</strong></h5>

<p>Seadmed on klassifitseeritud kasutamiseks tüüpilises B-klassi koduses keskkonnas.</p>

<p>Pixel järgib raadiosageduse tehnilisi nõudeid, kui seda kasutatakse kõrva ääres või kehast 0,5 cm kaugusel. Pixel XL järgib raadiosageduse tehnilisi nõudeid, kui seda kasutatakse kõrva ääres või kehast 0,5 cm kaugusel. Veenduge, et seadme tarvikud, näiteks korpus ja hoidik, ei sisaldaks metallosi. Kaugusnõude täitmiseks hoidke seadet kehast eemal. Pixeli suurim erineelduvuskiiruse (SAR) väärtus oli kõrva ääres mõõdetuna 0,33 W/kg ja sobival moel kehal kandes 0,61 W/kg. Pixel XL-i suurim erineelduvuskiiruse (SAR) väärtus oli kõrva ääres mõõdetuna 0,25 W/kg ja sobival moel kehal kandes 0,44 W/kg.</p>

<h5><strong>Elektri- ja elektroonikaseadmete jäätmete (WEEE) ning akude direktiiv</strong></h5>

<p><gkms:snippet contenteditable="false" id="7023395"><span class="SnippetContent notranslate"><img height="auto" width="auto" src="waste_7023395.png" alt="Ärge visake akusid prügikasti"></span></gkms:snippet></p>

<p>Elektri- ja elektroonikaseadmete jäätmete (WEEE) direktiivi kohaselt peab igal elektri- ning elektroonikaseadmel (EEE), sealhulgas teie telefonil ja selle tarvikutel, olema läbikriipsutatud prügikasti sümbol. Sümbol tähendab, et seadet ei tohi koos olmeprügiga ära visata. Elektri- ja elektroonikaseadmete käitlemine koos olmeprügiga võib seadmete akude ning neis sisalduvate teatud ainete tõttu ohustada keskkonda ja inimeste tervist.</p>

<p>Elektri- ja elektroonikaseadmete jäätmete direktiivi kohaselt vastutab iga EL-i liikmesriik selle eest, et elektri- ning elektroonikaseadmete jäätmeid kogutaks võimalikult palju töötlemiseks, taastamiseks ja keskkonnasõbralikul moel käitlemiseks. Enne seadme äraviskamist mõelge korraks selle peale, kuidas elektri- ja elektroonikaseadmete jäätmete kogust vähendada. Näiteks võite seadet uuesti kasutada, selle taastada või kunstiteoseks muuta. Ainuüksi seadme eluiga pikendades vähendate jäätmete kogust ja aitate EL-il eesmärke saavutada.</p>

<p>Selle EL-i poliitika edu oleneb teie panusest elektri- ja elektroonikaseadmete jäätmete sobivasse jäätmekäitluspunktidesse tagastamisel. Küsige teavet tagastamise ja saadaolevate kogumispunktide kohta kohalikult omavalitsuselt või jaemüüjalt.</p>

<h5><strong>RoHS-i vastavus</strong></h5>

<p>Toode järgib Euroopa Parlamendi ja Euroopa Ülemkogu 2011. aasta 8. juunil jõustunud direktiivi 2011/65/EL (ning selle parandusi), mis piirab teatud ohtlike ainete kasutamist elektri- ja elektroonikaseadmetes (RoHS).</p>

<h5><strong>REACH</strong></h5>

<p>REACH (kemikaalide registreerimise, hindamise, autoriseerimise ja piiramise määrus, Euroopa Ülemkogu nr 1907/2006) on EL-i keemiliste ainete normatiivraamistik. Google järgib REACH-i sätteid ja teie seade ei sisalda ühtki väga ohtlikku ainet (SVHC) suuremas koguses, kui on määruses sätestatud. Soovime anda klientidele vajalikku teavet meie toodetes sisalduvate kemikaalide kohta, et juriidilisi nõudeid järgida.</p>

<p>Regulatsiooniga seotud küsimuste korral võtke Euroopa Liidus ühendust aadressil Google Commerce Limited, 70 Sir John Rogerson's Quay, Dublin 2, Iirimaa.</p>

<h4><a id="3_australia" name="3_australia"></a>AUSTRAALIA</h4>

<h5><strong>Erineelduvuskiiruse (SAR) teave</strong></h5>

<p>Pixel järgib raadiosageduse tehnilisi nõudeid, kui seda kasutatakse kõrva ääres või kehast 0,5 cm kaugusel. Pixel XL järgib raadiosageduse tehnilisi nõudeid, kui seda kasutatakse kõrva ääres või kehast 0,5 cm kaugusel. Veenduge, et seadme tarvikud, näiteks korpus ja hoidik, ei sisaldaks metallosi. Kaugusnõude täitmiseks hoidke seadet kehast eemal. Pixeli suurim erineelduvuskiiruse (SAR) väärtus oli kõrva ääres mõõdetuna 0,50 W/kg ja sobival moel kehal kandes 0,61 W/kg. Pixel XL-i suurim erineelduvuskiiruse (SAR) väärtus oli kõrva ääres mõõdetuna 0,29 W/kg ja sobival moel kehal kandes 0,44 W/kg.</p>

<p>Seadmete WLAN-funktsioon on sagedusvahemikus 5150–5350 MHz töötades saadaval ainult siseruumides, et vähendada potentsiaalseid kahjulikke häireid kaaskanalipõhistes mobiilisatelliitsüsteemides.</p>

<h4><a id="3_india" name="3_india"></a>INDIA</h4>

<h5><strong>Erineelduvuskiiruse (SAR) teave</strong></h5>

<p>Teie telefon on raadiosaatja ja -vastuvõtja. See järgib rahvusvahelisi juhiseid, mille eesmärk on inimeste kokkupuudet elektromagnetväljadega piirata. Samuti järgiti seadme loomisel India valitsuse kommunikatsiooni- ja infotehnoloogiaministeeriumi telekommunikatsiooni osakonna (DoT) kehtestatud raadiolainete mõju puudutavaid juhiseid. Juhistes kasutatakse mõõtühikut, mida nimetatakse erineelduvuskiiruseks (SAR), mis näitab kehale mõjuvat raadiosageduslainete kogust telefoni kasutamisel. Indias on mobiilseadmete SAR-i piirmäär 1,6 W/kg inimkoe ühe grammi kohta.</p>

<p>Pixel järgib neid eeskirju, kui seda hoitakse kõrva ääres või kehast 1,0 cm kaugusel. Pixel XL järgib neid eeskirju, kui seda hoitakse kõrva ääres või kehast 1,0 cm kaugusel. Veenduge, et seadme tarvikud, näiteks korpus ja hoidik, ei sisaldaks metallosi. Kaugusnõude täitmiseks hoidke seadet kehast eemal. Pixeli suurim erineelduvuskiiruse (SAR) väärtus oli kõrva ääres mõõdetuna 0,59 W/kg ja sobival moel kehal kandes 0,62 W/kg. Pixel XL-i suurim erineelduvuskiiruse (SAR) väärtus oli kõrva ääres mõõdetuna 0,46 W/kg ja sobival moel kehal kandes 0,45 W/kg.</p>

<p>SAR-i väärtusi saate vaadata DoT / telekommunikatsiooni tehnikakeskuse veebisaidilt.</p>

<p>Kuigi enamiku laboriuuringute käigus ei ole leitud otsest seost raadiosageduslainetega kokkupuutumise ja terviseprobleemide vahel, soovitab DoT mobiilseadme kasutamisel järgida järgmiseid ettevaatusabinõusid.</p>

<ul>
  <li>Kasutage juhtmeta vabakäesüsteemi (kõrvaklapid, peakomplekt), millel on väiksema energiatarbega Bluetoothi emitter.</li>
  <li>Veenduge, et mobiiltelefoni SAR oleks väike.</li>
  <li>Tehke võimalikult lühikesi kõnesid või saatke selle asemel tekstsõnumeid (SMS). Soovitus kehtib eriti laste, noorte ja rasedate puhul.</li>
  <li>Kasutage mobiiltelefoni, kui signaal on tugev.</li>
  <li>Aktiivsete kliiniliste implantaatidega inimesed peaksid hoidma mobiiltelefoni implantaadist vähemalt 15 cm kaugusel.</li>
</ul>

<h5><strong>Taaskasutuse, elektroonikajäätmete halduse ja juhtimise avaldus</strong></h5>

<p><gkms:snippet contenteditable="false" id="7023395"><span class="SnippetContent notranslate"><img height="auto" width="auto" src="waste_7023395.png" alt="Ärge visake akusid prügikasti"></span></gkms:snippet></p>

<p>See silt tähendab Indias seda, et toodet ei tohi olmeprügi hulka visata. See tuleb utiliseerimiseks ja taaskasutamiseks viia sobivasse asutusse.</p>

<p>Google kinnitab, et telefoni loomisel ja tootmisel on järgitud 2016. aastal kehtivaid elektroonikajäätmete (halduse) eeskirju (edaspidi „<strong>eeskirjad</strong>”). Samuti järgib seade eeskirjade jaotist 16 (1), mille eesmärk on vähendada ohtlike ainete kasutamist elektri- ja elektroonikaseadmete valmistamisel ning nende maksimaalset massipõhist kontsentratsiooni homogeensetes materjalides (v.a punktis II loetletud erandid).</p>

<p>Elektroonikajäätmete sobimatu käsitsemine ja äraviskamine, tahtmatu purunemine, kahjustumine või sobimatu taaskasutamine võib hõlmata ohte, muuhulgas tule- ja plahvatusohtu jms, ning jäätmete kontrollimatu äraviskamine võib avaldada keskkonnale halba mõju, kuna see takistab ressursside taaskasutust. Teatud elektroonikajäätmed võivad sisaldada ohtlikke kemikaale, mis võivad sobimatu käitlemise korral vee, pinnase ja muud loodusvarad mürgiseks muuta. Sobimatu käitlemine võib ohustada taimi, loomi ja inimesi.</p>

<h3><a id="4_trademarks" name="4_trademarks"></a>4. Kaubamärgid</h3>

<p>LTE on ETSI kaubamärk.</p>

<p>Wi-Fi® ning logod Wi-Fi CERTIFIED ja Wi-Fi on ettevõtte Wi-Fi Alliance kaubamärgid.</p>

<p>Sõnamärk Bluetooth® ja selle logod on ettevõtte Bluetooth SIG, Inc registreeritud kaubamärgid.</p>

<p>N-märk on ettevõtte NFC Forum, Inc kaubamärk.</p>

<p>Google, Android, G logo, Pixel ja muud tähised on ettevõtte Google Inc kaubamärgid.</p>

<p>Kõik muud kaubamärgid kuuluvad nende vastavatele omanikele.</p>
</div>
</body>
</html>