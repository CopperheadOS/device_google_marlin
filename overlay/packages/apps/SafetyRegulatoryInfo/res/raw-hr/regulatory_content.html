<html dir="ltr">
<head>
<style type="text/css">.gkms-gtt-answer-header, .gkms-gtt-message-header {
  color: black !important;
  font-family: Arial,Helvetica,sans-serif;
  font-weight: bold;
  margin-top: 2em;
  padding: 4px;
}
.gkms-gtt-answer-header {
  background-color: #e5ecf9;
  border-top: 1px solid #36c;
}
.gkms-gtt-message-header {
  background-color: #f8f8f8;
  border-top: 1px solid #ccc;
}
.gkms-gtt-hide {
  visibility: hidden;
}
</style>
<meta http-equiv="content-type" content="text/html;charset=utf-8"></meta>
<title>&nbsp;</title>
</head>
<body lang="hr" dir="ltr">

<div class="gkms web"><p><a href="#1_safety_regulatory_details">1  Informacije o sigurnosti i propisima</a></p>

<p><a href="#2_safety_guidelines">2  Sigurnosne upute</a></p>

<p><a href="#3_regulatory_information">3  Informacije o propisima</a></p>

<blockquote>
<p><a href="#3_unitedstates">SJEDINJENE AMERIČKE DRŽAVE</a></p>

<p><a href="#3_canada">KANADA</a></p>

<p><a href="#3_europeanunion">EUROPSKA UNIJA</a></p>

<p><a href="#3_australia">AUSTRALIJA</a></p>

<p><a href="#3_india">INDIJA</a></p>
</blockquote>

<p><a href="#4_trademarks">4  Zaštitni znakovi</a></p>

<h3><a id="1_safety_regulatory_details" name="1_safety_regulatory_details"></a>1  Informacije o sigurnosti i propisima</h3>

<p>Ovaj detaljni vodič sadrži osnovne sigurnosne upute iz tiskane knjižice Sigurnost i jamstvo koju ste dobili uz Pixel ili Pixel XL. U njemu su navedeni i dodatni savjeti za zaštitu zdravlja i sigurnosti te informacije o zakonskim propisima.</p>

<p>Ovdje možete pronaći potpune informacije o svom telefonu:</p>

<ul>
  <li>Potpune informacije za korisnike: <a href="https://g.co/pixelphonefullinfo"><strong>g.co/pixelphonefullinfo</strong></a>.</li>
  <li>Informacije o sigurnosti, zaštiti okoliša i zakonskim propisima: <a href="https://g.co/pixelphonesafety"><strong>g.co/pixelphonesafety</strong></a> ILI <strong>Postavke</strong> &gt; <strong>O telefonu</strong> &gt; <strong>Priručnik o sigurnosti i zakonskim propisima</strong>.</li>
  <li>Pojedinosti o jamstvu za zemlju u kojoj je telefon kupljen, uključujući upute za podnošenje zahtjeva: <a href="https://g.co/pixelphonewarranty"><strong>g.co/pixelphonewarranty</strong></a>.</li>
  <li>Regulatorne oznake elektroničkih proizvoda i specifične brzine apsorpcije (SAR) za telefon: <strong>Postavke</strong> &gt; <strong>O telefonu</strong> &gt; <strong>Regulatorne oznake</strong>.</li>
  <li>Opsežna online pomoć: <a href="https://g.co/PixelCare"><strong><span class="notranslate">g.co/PixelCare</span></strong></a>.</li>
</ul>

<h3><a id="2_safety_guidelines" name="2_safety_guidelines"></a>2  Sigurnosne upute</h3>

<p>Za dodatne informacije o sigurnosti pogledajte: <a href="https://g.co/pixelphonefullinfo"><strong>g.co/pixelphonefullinfo</strong></a></p>

<h4><a id="2_basic_safety" name="2_basic_safety"></a>Osnovna sigurnost</h4>

<p>Da biste spriječili oštećivanje telefona, pribora ili povezanih uređaja i smanjili opasnost od požara, opeklina ili strujnog udara, pridržavajte se ovih mjera opreza:</p>

<ul>
  <li>Uklonite svu zaštitnu foliju prije upotrebe.</li>
  <li>Ne pokušavajte otvoriti ili rastaviti telefon, adapter ili dodatke.</li>
  <li>Nemojte gnječiti telefon, adapter ili dodatke niti ih probijati oštrim predmetima.</li>
  <li>Nemojte kratko spajati vanjske kontakte ili krugove, izlagati telefon ili adapter otvorenom plamenu ili zapaljenim duhanskim proizvodima niti ih prilikom zbrinjavanja zapaliti ili baciti u vodu.</li>
  <li>Ne upotrebljavajte telefon ili adapter u blizini vode ili drugih tekućina niti rukujte njima mokrim rukama.</li>
  <li>Ako se telefon ili adapter smoče, ne pokušavajte ih osušiti u pećnici, mikrovalnoj pećnici ili sušilom za kosu jer ih to može oštetiti.</li>
  <li>Ne ispuštajte, ne bacajte niti pokušavajte saviti telefon ili adapter.</li>
  <li>Ne upotrebljavajte telefon ili adapter ako ne funkcioniraju pravilno, ako su oštećeni ili su vam ispali iz ruku.</li>
  <li>Nemojte uvijati ili stezati USB kabel.</li>
  <li>Proizvod je namijenjen za upotrebu s certificiranim ograničenim izvorom napajanja klase 2 nazivne snage 5 V DC i najviše 3 A, 9 V DC i najviše 2 A ili oboje.</li>
</ul>

<p>Minimalna udaljenost na kojoj se telefon treba držati od tijela iznosi 1,0 cm.</p>

<p>Kako bi se smanjio rizik od nezgoda (a i zbog toga što je to u većini zemalja zabranjeno), telefon nemojte upotrebljavati dok vozite ili upravljate strojevima niti dok se bavite drugim aktivnostima koje bi mogle imati ozbiljne posljedice.</p>

<p>Prilikom leta zrakoplovom ili netom prije ukrcavanja telefon koristite samo u skladu s uputama zrakoplovne tvrtke. Upotreba bežičnih uređaja u zrakoplovu može ometati bežične mreže, predstavljati opasnost za rad zrakoplova ili je možda protuzakonita. Telefon možda možete upotrebljavati u načinu rada u zrakoplovu.</p>

<p><strong>Sigurnost radiofrekvencijskih emisija:</strong> vaš telefon tijekom upotrebe emitira radiofrekvencijsku energiju. Prema Saveznoj komisiji za komunikacije (FCC) SAD-a: "Neke interesne skupine za zdravlje i sigurnost tumače određena izvješća na način koji sugerira da bi upotreba bežičnih uređaja mogla biti povezana s rakom i drugim bolestima i potencijalno predstavljati veći rizik za djecu nego za odrasle. Iako te tvrdnje privlače sve veću pozornost javnosti, trenutačno nema znanstvenih dokaza koji uspostavljaju uzročno-posljedičnu vezu između upotrebe bežičnih uređaja i raka ili drugih bolesti." Dodatne informacije dostupne su od FCC-a na adresi <strong><a href="https://www.fcc.gov/encyclopedia/radio-frequency-safety">www.fcc.gov/encyclopedia/radio-frequency-safety</a></strong>.</p>

<h4><a id="2_emergency_calls" name="2_emergency_calls"></a>Hitni pozivi</h4>

<ul>
  <li>Telefon radi pomoću radiosignala, a oni ne mogu jamčiti povezanost u svim uvjetima.</li>
  <li>Za komunikaciju u hitnim slučajevima nemojte se nikada oslanjati samo na bežične telefone.</li>
</ul>

<h4><a id="2_storage_cleaning" name="2_storage_cleaning"></a>Pohrana i čišćenje</h4>

<p>Prilikom upotrebe, pohrane ili čišćenja telefona pridržavajte se sljedećih uputa:</p>

<ul>
  <li>Ne upotrebljavajte telefon ili adapter pri temperaturama nižim od 0 °C ili višim od 40 °C. Idealna temperatura za skladištenje iznosi od 0 °C do 40 °C.</li>
  <li>Isključite telefon i adapter iz struje prije čišćenja, tijekom grmljavinskih oluja ili kada ga dulje vrijeme nećete upotrebljavati.</li>
  <li>Za čišćenje uređaja i pribora koristite čistu, meku i suhu krpicu.</li>
  <li>Za čišćenje telefona ili pribora nemojte koristiti kemijske deterdžente, praške ili druga kemijska sredstva (primjerice alkohol ili benzen).</li>
  <li>Tijekom rada telefon i punjač generiraju toplinu. Izbjegavajte predugi izravan dodir s kožom jer može uzrokovati osjećaj neugode ili opekline.</li>
</ul>

<h4><a id="2_pacemaker_precautions" name="2_pacemaker_precautions"></a>Mjere opreza za elektrostimulator srca i implantirane medicinske uređaje</h4>

<p>Telefon prima i odašilje signale pomoću LTE, Wi-Fi i Bluetooth tehnologija i sadrži dijelove koji emitiraju elektromagnetska polja, što može ometati rad elektrostimulatora srca i drugih implantiranih medicinskih uređaja. Ako imate elektrostimulator srca ili neki drugi implantirani medicinski uređaj, pridržavajte se ovih mjera opreza:</p>

<ul>
  <li>Telefon i punjač NIKAD nemojte držati na udaljenosti manjoj od 16 cm od površine kože u blizini elektrostimulatora ili drugog implantiranog medicinskog uređaja.</li>
  <li>Telefon držite na suprotnoj strani tijela od elektrostimulatora srca ili drugog implantiranog medicinskog uređaja.</li>
  <li>Ne nosite telefon u džepu na prsima ili u džepu u blizini elektrostimulatora srca ili drugog implantiranog medicinskog uređaja.</li>
  <li>Ako imate pitanja o upotrebi telefona s takvim uređajem, obratite se svom liječniku.</li>
  <li>Ako sumnjate da vaš uređaj ometa rad elektrostimulatora srca ili drugog implantiranog medicinskog uređaja, isključite ga i obratite se liječniku za informacije u vezi sa svojim medicinskim uređajem.</li>
</ul>

<h4><a id="2_power_adapter_safety" name="2_power_adapter_safety"></a>Sigurnost adaptera</h4>

<ul>
  <li>Prilikom isključivanja adaptera iz napajanja ne povlačite kabel, već utikač.</li>
  <li>Uređaj se mora koristiti s punjačem koji je certificiran kao ograničeni izvor napajanja prema standardu IEC 60950-1 i ispunjava zahtjeve za CTIA certifikat o sukladnosti baterijskih sustava prema standardu IEEE 1725. Uz ovaj se uređaj isporučuje punjač s odgovarajućim certifikatom. Zasebni punjači koji se prodaju putem Google Storea i odabranih dobavljača/prodavača također imaju odgovarajuće certifikate. Nemojte upotrebljavati adaptere ili pribor čiju upotrebu s telefonom nije odobrio Google.</li>
  <li>Prilikom punjenja telefona adapter treba biti uključen u lako pristupačnu utičnicu u blizini telefona.</li>
  <li>Telefon se smije povezivati samo s adapterima koji imaju logotip USB-IF ili su prošli program usklađivanja USB-IF.</li>
</ul>

<h4><a id="2_battery_safety_disposal" name="2_battery_safety_disposal"></a>Sigurnost i odlaganje baterije</h4>

<ul>
  <li>Telefon sadrži litij-ionsku polimersku ili litij-ionsku bateriju sukladnu sa standardom IEEE 1725. Ne pokušavajte sami izvaditi bateriju. Da biste je zamijenili, odnesite uređaj u servisni centar koji je ovlastio Google. Korištenje neodobrene baterije može predstavljati opasnost od požara, eksplozije, curenja ili druge opasnosti.</li>
  <li>Ako dođe do curenja baterije, pazite da iscurena tekućina ne dođe u dodir s očima, kožom ili odjećom. Ako je tekućina došla u dodir s očima, nemojte trljati oči. Isperite ih čistom vodom i odmah potražite savjet liječnika.</li>
  <li>Zbog opasnosti od zapaljenja ili eksplozije, bateriju koja curi držite dalje od vatre.</li>
  <li>Telefon, bateriju i pribor odložite u skladu s lokalnim propisima. Ne bacajte ih u kućni otpad. Nepropisno odlaganje može dovesti do požara, eksplozije i/ili drugih opasnosti.</li>
  <li>Bateriju držite izvan dohvata djece.</li>
</ul>

<h4><a id="2_hearing_protection" name="2_hearing_protection"></a>Zaštita sluha</h4>

<p>Dugotrajno izlaganje glasnim zvukovima (uključujući glazbu) može prouzročiti gubitak sluha. Radi sprječavanja mogućih oštećenja sluha smanjite glasnoću u slušalicama na sigurnu i ugodnu razinu te izbjegavajte glasno slušanje na dulje vrijeme.</p>

<p><gkms:snippet contenteditable="false" id="7022384"><span class="SnippetContent notranslate"><img height="auto" width="auto" src="hearing_7022384.png" alt="Zaštita sluha"></span></gkms:snippet></p>

<h4><a id="2_child_safety" name="2_child_safety"></a>Sigurnost djece</h4>

<p>Telefon sadrži male dijelove, plastične elemente i dijelove s oštrim rubovima koji mogu prouzročiti ozljede ili predstavljati opasnost od gušenja. Ne ostavljajte telefon i pribor u dohvatu male djece niti im dopustite da se njime igraju jer bi mogli ozlijediti sebe ili druge, odnosno slučajno oštetiti telefon. U slučaju gutanja malih dijelova odmah potražite pomoć liječnika.</p>

<h4><a id="2_environmental_restrictions" name="2_environmental_restrictions"></a>Ograničenja u vezi s okruženjem</h4>

<ul>
  <li>Kako biste spriječili oštećivanje vanjskih ili unutarnjih dijelova telefona, telefon i pribor nemojte koristiti niti pohranjivati u prašnjavom, zadimljenom, vlažnom ili prljavom okruženju, kao ni u blizini izvora magnetskog polja.</li>
  <li>Telefon držite dalje od izvora topline i izravnog sunčeva svjetla. Telefon ne ostavljajte u vozilu ili na mjestima gdje temperatura može narasti više od  60°C, primjerice na komandnoj ploči automobila, prozorskoj klupčici, u blizini grijaćih tijela ili iza stakla koje je dulje vrijeme izloženo izravnom sunčevom svjetlu ili snažnom ultraljubičastom zračenju. To može oštetiti proizvod, pregrijati bateriju ili uzrokovati opasnost od požara ili eksplozije.</li>
  <li>Telefon nemojte upotrebljavati, pohranjivati ili transportirati na mjestima gdje se pohranjuju zapaljive tvari ili eksplozivi (primjerice na benzinskim postajama, skladištima goriva ili kemijskim postrojenjima). Telefon nemojte upotrebljavati na mjestima gdje se vrši miniranje ili u potencijalno eksplozivnim atmosferama, primjerice na mjestima točenja goriva, spremištima goriva, potpalubnim prostorima na brodovima, objektima za prijenos ili skladištenje goriva ili kemikalija te na područjima gdje u zraku ima kemikalija ili čestica kao što su žitna prašina, zrnca prašine ili metalni prah. Iskrenje bi na takvim mjestima moglo uzrokovati eksploziju ili požar koji bi mogli dovesti do tjelesnih ozljeda ili čak smrti.</li>
</ul>

<h3><a id="3_regulatory_information" name="3_regulatory_information"></a>3  Informacije o propisima</h3>

<h4><a id="3_unitedstates" name="3_unitedstates"></a>SJEDINJENE AMERIČKE DRŽAVE</h4>

<p><gkms:snippet contenteditable="false" id="7022385"><span class="SnippetContent notranslate"><img height="auto" width="auto" src="bc_7022385.png" alt="Sustavi punjenja baterije"></span></gkms:snippet></p>

<h5><strong>Usklađenost s pravilima Savezne komisije za komunikacije (FCC) SAD-a</strong></h5>

<p>Napomena: testiranjem je utvrđeno da je ova oprema sukladna s ograničenjima za digitalne uređaje klase B predviđenima dijelom 15 pravila FCC-a. Ta su ograničenja određena radi pružanja razumne zaštite od štetnih smetnji u stambenim okruženjima. Oprema generira, upotrebljava i može emitirati radiofrevencijsko zračenje i ako se ne instalira i ne upotrebljava u skladu s uputama, može izazvati štetne smetnje u radijskoj komunikaciji. No nema jamstava da se u određenoj instalaciji neće pojaviti smetnje.</p>

<p>Ako uređaj uzrokuje smetnje u radijskom ili televizijskom prijemu, što se može utvrditi isključivanjem i uključivanjem uređaja, korisniku se predlaže da pokuša otkloniti smetnje na jedan ili više sljedećih načina:</p>

<ul>
  <li>preusmjeravanjem ili premještanjem antene</li>
  <li>povećanjem udaljenosti između opreme i prijemnika</li>
  <li>priključivanjem opreme u utičnicu koja nije u strujnom krugu u koji je priključen prijemnik
</li>
  <li>traženjem savjeta od prodavača ili iskusnog servisera radiotelevizijske opreme.</li>
</ul>

<p>Promjene ili izmjene koje nije izričito odobrio Google mogu poništiti ovlaštenje korisnika za upotrebu opreme.</p>

<p>Pixel i Pixel XL sukladni su s dijelom 15 pravila FCC-a. Upotreba podliježe sljedećim dvama uvjetima:</p>

<ol>
  <li>Uređaji ne smiju uzrokovati štetne smetnje.</li>
  <li>Uređaji moraju prihvatiti primljene smetnje, uključujući one koje mogu uzrokovati neželjeni rad.</li>
</ol>

<h5><strong>Nošenje uređaja</strong></h5>

<p>Pixel je sukladan s radiofrekvencijskim specifikacijama kada se upotrebljava u blizini uha ili na udaljenosti od 0,4 in (1,0 cm) od tijela. Pixel XL sukladan je s radiofrekvencijskim specifikacijama kada se upotrebljava u blizini uha ili na udaljenosti od 0,4 u ( 1,0 cm) od tijela. Pazite da pribor uređaja, primjerice kutija i futrola, nije sastavljen od metalnih dijelova. Uređaj držite na specificiranoj udaljenosti od tijela.</p>

<h5><strong>Informacije o specifičnoj brzini apsorpcije (SAR)</strong></h5>

<p>Pixel i Pixel XL konstruirani su tako da udovoljavaju i zahtjevima američke Savezne komisije za komunikacije (FCC) u vezi s izlaganjem radiovalovima.</p>

<p>Granična specifična brzina apsorpcije (SAR) usvojena u SAD-u iznosi 1,6 W/kg u prosjeku na jedan gram tkiva. Najviša vrijednost SAR-a prijavljena FCC-u za ovaj uređaj u skladu je s tim ograničenjem.</p>

<p>Maksimalne vrijednosti SAR-a prijavljene FCC-u za Pixel:</p>

<ul>
  <li>0,92 W/kg kad se drži pored uha</li>
  <li>0,58 W/kg kad se pravilno nosi na tijelu</li>
  <li>0,58 W/kg kad se upotrebljava funkcija Wi-Fi žarišne točke.</li>
</ul>

<p>Maksimalne vrijednosti SAR-a prijavljene FCC-u za Pixel XL:</p>

<ul>
  <li>0,89 W/kg kad se drži pored uha</li>
  <li>0,56 W/kg kad se pravilno nosi na tijelu</li>
  <li>0,56 W/kg kad se upotrebljava funkcija Wi-Fi žarišne točke.</li>
</ul>

<h5><strong>Laserski proizvod klase 1</strong></h5>

<p>Pixel i Pixel XL laserski su proizvodi 1. klase.</p>

<p>No u konstrukciji uređaja upotrijebljeni su takvi optički instrumenti, zaštitno kućište i zaštita pri skeniranju da se ne dostiže razina laserskog zračenja viša od klase 1.</p>

<p>Oprez: upotreba kontrola i prilagodbi ili primjena postupaka koji nisu ovdje navedeni za posljedicu mogu imati izlaganje opasnom zračenju.</p>

<h5><strong>Kompatibilnost sa slušnim pomagalima (HAC)</strong></h5>

<p>Pixel i Pixel XL ocijenjeni su i certificirani kao kompatibilni sa slušnim pomagalima prema tehničkoj specifikaciji ANSI C63.19.</p>

<p>Postoje dvije mjere kompatibilnosti sa slušnim pomagalima:</p>

<ul>
  <li>Ocjena M označava mjeru otpornosti na radiofrekvencijske smetnje za akustički povezana slušna pomagala.</li>
  <li>Ocjena T označava mjeru izvedbe pri upotrebi sa slušnim pomagalima koja se povezuju induktivnim putem (telezavojnica).</li>
</ul>

<p>Pixel ima ocjenu M4/T4, a Pixel XL ocjenu M4/T4 u skladu s pravilima FCC-a za kompatibilnost sa slušnim pomagalima za bežične uređaje.</p>

<p>Prema pravilima FCC-a mobilni se telefon smatra kompatibilnim sa slušnim pomagalima ako ima ocjenu M3 ili M4 za akustično povezivanje, odnosno T3 ili T4 za induktivno povezivanje.</p>

<p>Telefoni su ispitani i ocijenjeni za upotrebu sa slušnim pomagalima na temelju nekih bežičnih tehnologija koje upotrebljavaju. No moguće je da se u telefonima upotrebljavaju neke novije bežične tehnologije koje još nisu testirane za upotrebu sa slušnim pomagalima. Stoga je važno da isprobate različite značajke telefona na različitim lokacijama uz istovremenu upotrebu slušnog pomagala ili umjetne pužnice kako biste provjerili čujete li bilo kakve šumove. Za informacije o kompatibilnosti sa slušnim pomagalima obratite se davatelju usluge ili Googleu. Ako imate pitanja o pravilima povrata ili zamjene uređaja, obratite se davatelju usluge ili prodavaču.</p>

<p>Za ove uređaje nije ocijenjena kompatibilnost sa slušnim pomagalima u vezi s radom Wi-Fi-ja.</p>

<h5><strong>Obavijest za Kaliforniju</strong></h5>

<p>Ovaj proizvod ili njegovo pakiranje sadrži bisfenol A (BPA) koji je u državi Kaliforniji prepoznat kao štetna tvar za reproduktivno zdravlje.</p>

<h4><a id="3_canada" name="3_canada"></a>KANADA</h4>

<h5><strong>Kanadski zavod za telekomunikacije (Industry Canada, IC), klasa B</strong></h5>

<p>Ovaj digitalni uređaj klase B u skladu je s kanadskim standardom ICES-003.</p>

<p><strong>Napomena:</strong> prema pravilima kanadskog zavoda za telekomunikacije promjene ili izmjene koje nije izričito odobrio Google mogu poništiti ovlaštenje korisnika za upotrebu ovog uređaja.</p>

<h5><strong>Informacije o specifičnoj brzini apsorpcije (SAR)</strong></h5>

<p>Izračena snaga uređaja Pixel i Pixel XL niža je od ograničenja za izlaganje radiofrekvencijskom zračenju prema pravilima Kanadskog zavoda za telekomunikacije (IC). Testiranjem je utvrđeno da su uređaji sukladni s IC-ovim ograničenjima za izlaganje radiofrekvencisjkom (RF) zračenju. Uređaji se trebaju upotrebljavati na takav način da je mogućnost dodira s uređajem tijekom normalnog rada svedena na najmanju moguću mjeru.</p>

<p>Prilikom upotrebe pored tijela (tako da se uređaj ne drži u ruci ili uz glavu) uređaj držite na udaljenosti od 1 cm od tijela za Pixel odnosno 1 cm od tijela za Pixel XL, što odgovara načinu testiranja sukladnosti uređaja sa zahtjevima za izlaganje RF zračenju. Pazite da pribor uređaja, primjerice kutija i futrola, nije sastavljen od metalnih dijelova.</p>

<p>Maksimalne vrijednosti SAR-a prijavljene IC-u za Pixel:</p>

<ul>
  <li>0,92 W/kg kada se drži uz uho</li>
  <li>0,58 W/kg kad se pravilno nosi na tijelu</li>
  <li>0,58 W/kg kad se upotrebljava funkcija Wi-Fi žarišne točke.</li>
</ul>

<p>Maksimalne vrijednosti SAR-a prijavljene IC-u za Pixel XL:</p>

<ul>
  <li>0,89 W/kg kada se drži uz uho</li>
  <li>0,56 W/kg kad se pravilno nosi na tijelu</li>
  <li>0,56 W/kg kad se upotrebljava funkcija Wi-Fi žarišne točke.</li>
</ul>

<h5><strong>Obavijesti kanadskog zavoda za telekomunikacije (Industry Canada, IC)</strong></h5>

<p>Ovi uređaji udovoljavaju RSS standardima oslobađanja od licence kanadskog zavoda za telekomunikacije. Rad podliježe ovim dvama uvjetima: (1) uređaji ne smiju uzrokovati smetnje i (2) uređaji moraju prihvatiti sve smetnje, uključujući one koje mogu uzrokovati neželjeni rad uređaja.</p>

<h6><strong><em>Upozorenje:</em></strong></h6>

<p>(i) Uređaj koji radi u frekvencijskom pojasu od 5150 do 5250 MHz namijenjen je samo za upotrebu u zatvorenom prostoru kako bi se smanjila mogućnost štetnih smetnji za istokanalne mobilne satelitske sustave.</p>

<p>(ii) Maksimalni dopušteni dobitak antene za uređaje u frekvencijskim pojasevima od 5250 do 5350 MHz i od 5470 do 5725 MHz mora udovoljavati ograničenju za ekvivalentnu izotropno izračenu snagu.</p>

<p>(iii) Maksimalni dopušteni dobitak antene za uređaje u frekvencijskim pojasevima od 5725 do 5825 MHz mora udovoljavati ograničenjima za ekvivalentnu izotropno izračenu snagu specificiranim za povezivanje od točke do točke i ono koje nije od točke do točke, ovisno o slučaju.</p>

<p>(iv) Korisnicima se napominje i to da su snažni radari određeni kao primarni (prioritetni) korisnici za frekvencijske pojaseve od 5250 do 5350 MHz i od 5650 do 5850 MHz te da mogu uzrokovati smetnje i/ili oštećenja LE-LAN uređaja.</p>

<h4><a id="3_europeanunion" name="3_europeanunion"></a>EUROPSKA UNIJA</h4>

<h5><strong>Ograničenja u frekvencijskom pojasu 5 GHz</strong></h5>

<p>WLAN funkcija uređaja ograničena je na upotrebu samo u zatvorenom prostoru kad radi u frekvencijskom rasponu od 5150 do 5350 MHz kako bi se smanjila mogućnost štetnih smetnji za istokanalne mobilne satelitske sustave.</p>

<h5><strong>Radiofrekvencijske smetnje</strong></h5>

<p>Google nije odgovoran za radijske ili televizijske smetnje uzrokovane neovlaštenim izmjenama uređaja ili pribora, odnosno zamjenom ili priključivanjem spojnih kabela i opreme koje nije specificirao Google. Korisnik je odgovoran za uklanjanje smetnje uzrokovane takvim neovlaštenim izmjenama, zamjenama ili priključivanjima. Google i ovlašteni prodavači ili distributeri nisu odgovorni za štetu ili kršenje zakonskih propisa do kojih može doći ako se korisnik ne pridržava ovih smjernica.</p>

<h5><strong>Obavijest o oznaci CE</strong></h5>

<p>Google izjavljuje da Pixel i Pixel XL udovoljavaju osnovnim zahtjevima i drugim relevantnim odredbama Direktive 2014/53/EU (Direktiva o radijskoj opremi). Cjelokupna izjava o sukladnosti dostupna je na stranici <a href="https://g.co/pixelphonefullinfo"><strong>g.co/pixelphonefullinfo</strong></a>.</p>

<p>Uređaji se mogu upotrebljavati u svim državama članicama EU-a.</p>

<p>Proizvod nosi sljedeću oznaku:</p>

<p><gkms:snippet contenteditable="false" id="7022294"><span class="SnippetContent notranslate"><img height="auto" width="auto" src="ce_7022294.png" alt="CE oznaka"></span></gkms:snippet></p>

<h5><strong>Informacije o specifičnoj brzini apsorpcije (SAR)</strong></h5>

<p>Uređaji su klasificirani za upotrebu u tipičnom stambenom okruženju klase B.</p>

<p>Pixel je sukladan s radiofrekvencijskim specifikacijama kada se upotrebljava u blizini uha ili na udaljenosti od 0,5 cm od tijela. Pixel XL sukladan je s radiofrekvencijskim specifikacijama kada se upotrebljava u blizini uha ili na udaljenosti od 0,5 cm od tijela. Pazite da pribor uređaja, primjerice kutija i futrola, nije sastavljen od metalnih dijelova. Uređaj držite na specificiranoj udaljenosti od tijela. Za Pixel najviša vrijednost specifične brzine apsorpcije (SAR) prijavljena za tu vrstu uređaja pri testiranju pored uha iznosi 0,33 W/kg te 0,61 W/kg kada se pravilno nosi na tijelu. Za Pixel XL najviša vrijednost specifične brzine apsorpcije (SAR) prijavljena za tu vrstu uređaja pri testiranju pored uha iznosi 0,25 W/kg te 0,44 W/kg kada se pravilno nosi na tijelu.</p>

<h5><strong>Direktiva o otpadnoj električnoj i elektroničkoj opremi (WEEE) i Direktiva o baterijama i akumulatorima</strong></h5>

<p><gkms:snippet contenteditable="false" id="7023395"><span class="SnippetContent notranslate"><img height="auto" width="auto" src="waste_7023395.png" alt="Baterije ne odlažite u komunalni otpad"></span></gkms:snippet></p>

<p>Direktiva o otpadnoj električnoj i elektroničkoj opremi (WEEE) zahtijeva da sva električna i elektronička oprema, uključujući ovaj telefon i njegov pribor, nosi oznaku prekrižene kante za otpad s kotačima. Taj simbol znači da se oprema ne smije odlagati kao nerazvrstani komunalni otpad. Odlaganje električnog i elektroničkog otpada zajedno s komunalnim otpadom može predstavljati opasnost za okoliš i ljudsko zdravlje zbog određenih tvari koje se koriste u električnoj i elektroničkoj opremi te njihovim baterijama.</p>

<p>U skladu s Direktivom o otpadnoj električnoj i elektroničkoj opremi svaka zemlja članica EU-a odgovorna je za postizanje visoke razine prikupljanja takvog otpada u svrhu obrade, oporabe i ekološki prihvatljivog odlaganja. Prije nego što bacite uređaj, razmislite trenutak o tome kako možete smanjiti količinu EE otpada koji sami generirate. Mogli biste ga na primjer reciklirati, oporabiti ili pretvoriti u umjetničko djelo. Jednostavnim produljenjem vijeka upotrebe uređaja smanjit ćete količinu otpada i doprinijeti postizanju ciljeva Europske unije.</p>

<p>Uspjeh te politike EU-a ovisi o vašem aktivnom doprinosu u vraćanju otpadne električne i elektroničke opreme na odgovarajuća mjesta za odlaganje takvog otpada. Za informacije o mjestima povrata i prikupljanja EE otpada obratite se lokalnim vlastima ili prodavaču.</p>

<h5><strong>Usklađenost s Direktivom RoHS</strong></h5>

<p>Ovaj je proizvod u skladu s Direktivom 2011/65/EU Europskog parlamenta i Vijeća od 8. lipnja 2011. o ograničavanju upotrebe određenih opasnih tvari u električnoj i elektroničkoj opremi (RoHS) te njezinim izmjenama i dopunama.</p>

<h5><strong>Uredba REACH</strong></h5>

<p>REACH je uredba Europske unije koja se odnosi na registraciju, evaluaciju, odobravanje i ograničavanje kemikalija (EZ br. 1907/2006). Google se pridržava Uredbe REACH i ovaj uređaj ne sadrži nijednu tvar visokog rizika (SVHC) čija zabrinjavajuća svojstva nadilaze granične vrijednosti navedene u uredbi. Poštujemo svoju zakonsku obvezu o informiranju korisnika o kemijskim tvarima u našim proizvodima.</p>

<p>U vezi s pravnim pitanjima u EU-u možete se obratiti na adresu Google Commerce Limited, 70 Sir John Rogerson's Quay, Dublin 2, Irska.</p>

<h4><a id="3_australia" name="3_australia"></a>AUSTRALIJA</h4>

<h5><strong>Informacije o specifičnoj brzini apsorpcije (SAR)</strong></h5>

<p>Pixel je sukladan s radiofrekvencijskim specifikacijama kada se upotrebljava u blizini uha ili na udaljenosti od 0,5 cm od tijela. Pixel XL sukladan je s radiofrekvencijskim specifikacijama kada se upotrebljava u blizini uha ili na udaljenosti od 0,5 cm od tijela. Pazite da pribor uređaja, primjerice kutija i futrola, nije sastavljen od metalnih dijelova. Uređaj držite na specificiranoj udaljenosti od tijela. Za Pixel najviša vrijednost specifične brzine apsorpcije (SAR) prijavljena za tu vrstu uređaja pri testiranju pored uha iznosi 0,50 W/kg te 0,61 W/kg kada se pravilno nosi na tijelu. Za Pixel XL najviša vrijednost specifične brzine apsorpcije (SAR) prijavljena za tu vrstu uređaja pri testiranju pored uha iznosi 0,29 W/kg te 0,44 W/kg kada se pravilno nosi na tijelu.</p>

<p>WLAN funkcija uređaja ograničena je na upotrebu samo u zatvorenom prostoru kad radi u frekvencijskom rasponu od 5150 do 5350 MHz kako bi se smanjila mogućnost štetnih smetnji za istokanalne mobilne satelitske sustave.</p>

<h4><a id="3_india" name="3_india"></a>INDIJA</h4>

<h5><strong>Informacije o specifičnoj brzini apsorpcije (SAR)</strong></h5>

<p>Vaš je telefon radioodašiljač i prijemnik. Uređaj je sukladan s međunarodnim smjernicama u vezi s ograničavanjem ljudskog izlaganja elektromagnetskim poljima i posebno je dizajniran tako da udovoljava smjernicama za izlaganje radiovalovima koje je donio Odjel za telekomunikacije pri Ministarstvu za komunikacijsku i informacijsku tehnologiju Republike Indije ("DoT"). Smjernice kao mjernu jedinicu koriste specifičnu brzinu apsorpcije ("SAR"), a to je jedinica za količinu radiofrekvencijske energije koju tijelo apsorbira prilikom upotrebe telefona. Granična vrijednost SAR-a u Indiji za mobilne uređaje iznosi 1,6 W/kg po 1 gramu biološkog tkiva.</p>

<p>Pixel je sukladan s tim smjernicama kada se upotrebljava u blizini uha ili na udaljenosti od 1,0 cm od tijela. Pixel XL sukladan je s tim smjernicama kada se upotrebljava u blizini uha ili na udaljenosti od 1,0 cm od tijela. Pazite da pribor uređaja, primjerice kutija i futrola, nije sastavljen od metalnih dijelova. Uređaj držite na specificiranoj udaljenosti od tijela. Za Pixel najviša vrijednost specifične brzine apsorpcije (SAR) prijavljena za tu vrstu uređaja pri testiranju pored uha iznosi 0,59 W/kg te 0,62 W/kg kada se pravilno nosi na tijelu. Za Pixel XL najviša vrijednost specifične brzine apsorpcije (SAR) prijavljena za tu vrstu uređaja pri testiranju pored uha iznosi 0,46 W/kg te 0,45 W/kg kada se pravilno nosi na tijelu.</p>

<p>Vrijednosti SAR-a možete pregledati i na web-lokaciji DoT-a/Centra za telekomunikacijsko inženjerstvo.</p>

<p>Iako većina laboratorijskih studija nije uspjela dokazati izravan utjecaj izloženosti radiofrekvencijskom zračenju na zdravlje, DoT je propisao sljedeće mjere opreza pri upotrebi mobilnog uređaja:</p>

<ul>
  <li>Upotrebljavajte bežični sustav bez ruku (slušalice) s Bluetooth odašiljačem male snage.</li>
  <li>Pazite da mobitel ima nisku vrijednost SAR-a.</li>
  <li>Razgovarajte što kraće ili umjesto razgovora šaljite SMS-ove. Taj se savjet posebno odnosi na djecu, adolescente i trudnice.</li>
  <li>Mobilni telefon upotrebljavajte kad je signal dovoljno jak.</li>
  <li>Osobe s aktivnim medicinskim implantatima mobilni bi telefon po mogućnosti trebale držati najmanje na 15 cm udaljenosti od implantata.</li>
</ul>

<h5><strong>Izjava o recikliranju, gospodarenju i rukovanju e-otpadom</strong></h5>

<p><gkms:snippet contenteditable="false" id="7023395"><span class="SnippetContent notranslate"><img height="auto" width="auto" src="waste_7023395.png" alt="Baterije ne odlažite u komunalni otpad"></span></gkms:snippet></p>

<p>Google izjavljuje da je telefon dizajniran i proizveden u skladu s Pravilnikom o gospodarenju e-otpadom iz 2016. (nadalje "<strong>Pravilnik</strong>"), a posebno s pravilom 16 (1) o smanjenju upotrebe opasnih tvari u proizvodnji električne i elektroničke opreme i njihovim maksimalnim dopuštenim koncentracijama po težini u homogenim materijalima (osim za iznimke navedene na popisu II).</p>

<p>Nepropisno rukovanje e-otpadom, njegovo nepropisno odlaganje, nenamjerno lomljenje, oštećivanje ili nepropisno recikliranje može između ostalog predstavljati rizik od požara, eksplozije i/ili drugih opasnosti, a nekontrolirano odlaganje otpada može biti štetno za okoliš i negativno utjecati na njega jer sprječava ponovnu upotrebu resursa. Neki e-otpad sadrži opasne kemikalije koje u slučaju nepropisnog odlaganja mogu kontaminirati vodu, tlo i druge prirodne resurse. Nepropisno odlaganje može nanijeti štetu biljkama, životinjama i ljudima.</p>

<h3><a id="4_trademarks" name="4_trademarks"></a>4  Zaštitni znakovi</h3>

<p>LTE je zaštitni znak tvrtke ETSI.</p>

<p>Wi-Fi®, logotip Wi-Fi CERTIFIED i logotip Wi-Fi zaštitni su znakovi organizacije Wi-Fi Alliance.</p>

<p>Zaštićena riječ i logotipi Bluetooth® registrirani su zaštitni znakovi u vlasništvu tvrtke Bluetooth SIG, Inc.</p>

<p>N-Mark je zaštitni znak tvrtke NFC Forum, Inc.</p>

<p>Google, Android, logotip G, Pixel i drugi znakovi zaštitni su znakovi tvrtke Google Inc.</p>

<p>Svi ostali zaštitni znakovi vlasništvo su odgovarajućih vlasnika.</p>
</div>
</body>
</html>