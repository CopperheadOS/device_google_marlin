<html dir="ltr">
<head>
<style type="text/css">.gkms-gtt-answer-header, .gkms-gtt-message-header {
  color: black !important;
  font-family: Arial,Helvetica,sans-serif;
  font-weight: bold;
  margin-top: 2em;
  padding: 4px;
}
.gkms-gtt-answer-header {
  background-color: #e5ecf9;
  border-top: 1px solid #36c;
}
.gkms-gtt-message-header {
  background-color: #f8f8f8;
  border-top: 1px solid #ccc;
}
.gkms-gtt-hide {
  visibility: hidden;
}
</style>
<meta http-equiv="content-type" content="text/html;charset=utf-8"></meta>
<title>&nbsp;</title>
</head>
<body lang="lt" dir="ltr">

<div class="gkms web"><p><a href="#1_safety_regulatory_details">1  Išsami su sauga ir reguliavimu susijusi informacija</a></p>

<p><a href="#2_safety_guidelines">2  Saugos gairės</a></p>

<p><a href="#3_regulatory_information">3  Su reguliavimu susijusi informacija</a></p>

<blockquote>
<p><a href="#3_unitedstates">JUNGTINĖS AMERIKOS VALSTIJOS</a></p>

<p><a href="#3_canada">KANADA</a></p>

<p><a href="#3_europeanunion">EUROPOS SĄJUNGA</a></p>

<p><a href="#3_australia">AUSTRALIJA</a></p>

<p><a href="#3_india">INDIJA</a></p>
</blockquote>

<p><a href="#4_trademarks">4  Prekių ženklai</a></p>

<h3><a id="1_safety_regulatory_details" name="1_safety_regulatory_details"></a>1  Išsami su sauga ir reguliavimu susijusi informacija</h3>

<p>Šis išsamus su sauga ir reguliavimu susijęs vadovas apima pagrindines saugos gaires, pateiktas spausdintiniame saugos ir garantijos buklete, kuris pateikiamas kartu su „Pixel“ ar „Pixel XL“. Į jį taip pat įtraukti papildomi sveikatos ir saugumo patarimai bei reguliavimo informacija.</p>

<p>Visa informacija apie jūsų telefoną pateikta toliau.</p>

<ul>
  <li>Visa naudotojams skirta informacija: <a href="https://g.co/pixelphonefullinfo"><strong>g.co/pixelphonefullinfo</strong></a></li>
  <li>Saugos, aplinkos apsaugos ir reguliavimo informacija: <a href="https://g.co/pixelphonesafety"><strong>g.co/pixelphonesafety</strong></a> ARBA <strong>Nustatymai</strong> &gt; <strong>Apie telefoną</strong> &gt; <strong>Saugos ir reguliavimo vadovas</strong></li>
  <li>Išsami informacija apie garantijas, taikomas šalyje, kurioje įsigijote telefoną, įskaitant instrukcijas, kaip pateikti paraišką: <a href="https://g.co/pixelphonewarranty"><strong>g.co/pixelphonewarranty</strong></a></li>
  <li>Elektronines reguliavimo etiketes ir telefono santykinio absorbcijos rodiklio (SAR) vertes rasite apsilankę skiltyje <strong>Nustatymai</strong> &gt; <strong>Apie telefoną</strong> &gt; <strong>Įstat. numatytos etiketės</strong></li>
  <li>Išsami tiesioginė pagalba: <a href="https://g.co/PixelCare"><strong><span class="notranslate">g.co/PixelCare</span></strong></a></li>
</ul>

<h3><a id="2_safety_guidelines" name="2_safety_guidelines"></a>2  Saugos gairės</h3>

<p>Jei reikia papildomos saugos informacijos, būtinai apsilankykite adresu <a href="https://g.co/pixelphonefullinfo"><strong>g.co/pixelphonefullinfo</strong></a></p>

<h4><a id="2_basic_safety" name="2_basic_safety"></a>Pagrindinės saugos instrukcijos</h4>

<p>Kad nesugadintumėte telefono, priedų ar prijungtų įrenginių ir sumažintumėte gaisro, nudegimų ar elektros šoko riziką, vadovaukitės toliau pateiktomis atsargumo instrukcijomis.</p>

<ul>
  <li>Prieš naudodami nuimkite visas apsaugines plastikines plėveles.</li>
  <li>Nebandykite atidaryti ar išardyti telefono, adapterio ar priedų.</li>
  <li>Nedaužykite ir nebadykite telefono, adapterio ar priedų.</li>
  <li>Nesukelkite išorinių kontaktų ar grandinių trumpojo jungimo, nelaikykite telefono ar adapterio prie atviros liepsnos ar uždegtų tabako gaminių ir neišmeskite telefono ar adapterio į ugnį ar vandenį.</li>
  <li>Nenaudokite telefono ar adapterio šalia vandens ar kitų skysčių ir neimkite jų šlapiomis rankomis.</li>
  <li>Jei telefonas ar adapteris sušlaps, nebandykite jų išdžiovinti orkaitėje, mikrobangų krosnelėje ar naudodami plaukų džiovintuvą, nes taip galite juos pažeisti.</li>
  <li>Nemėtykite telefono ar adapterio ir nebandykite jų lankstyti.</li>
  <li>Nenaudokite telefono ar adapterio, jei jie veikia netinkamai ar buvo apgadinti arba numesti.</li>
  <li>Nesusukite ir nesugnybkite USB mikrolaido.</li>
  <li>Šis produktas skirtas naudoti su 2 klasės ribotos galios šaltiniais: 5 voltų nuolatinė srovė, daugiausia 3 amperai; 9 voltų nuolatinė srovė, daugiausia 2 amperai; arba abiem šaltiniais.</li>
</ul>

<p>Išlaikykite minimalų 1 cm atstumą tarp savo kūno ir telefono.</p>

<p>Kad sumažintumėte nelaimingų atsitikimų riziką, nenaudokite telefono vairuodami ar valdydami techniką (be to, daugelyje šalių tai draudžiama pagal įstatymus). Taip pat nenaudokite telefono ar kito įrenginio atlikdami kitus veiksmus, kurių pasekmės gali būti rimtos.</p>

<p>Skrisdami lėktuvu ar prieš nusileidimą telefoną naudokite pagal oro linijų darbuotojų nurodymus. Naudodami belaidį įrenginį lėktuve galite trikdyti belaidžius tinklus, kelti pavojų lėktuvo veikimui ar net pažeisti įstatymus. Galbūt galėsite naudoti telefoną lėktuvo režimu.</p>

<p><strong>Radijo dažnio emisijos sauga:</strong> naudojant telefoną skleidžiama radijo dažnio energija. Vadovaujantis JAV federaline ryšių komisija (angl. „USA Federal Communications Commission“, FCC), „tam tikros sveikatos ir saugos interesų grupės iš tam tikrų ataskaitų rezultatų nustatė, kad belaidžių įrenginių naudojimas gali būti susijęs su vėžiu ir kitomis ligomis, sukeliančiomis potencialiai didesnę riziką vaikams nei suaugusiesiems. Nors šie tvirtinimai atkreipė visuomenės dėmesį, šiuo metu nėra mokslinių įrodymų, pagrindžiančių priežastinį belaidžių įrenginių naudojimo ir vėžio ar kitų ligų ryšį“. Papildoma informacija pasiekiama FCC svetainėje adresu <strong><a href="https://www.fcc.gov/encyclopedia/radio-frequency-safety">www.fcc.gov/encyclopedia/radio-frequency-safety</a></strong>.</p>

<h4><a id="2_emergency_calls" name="2_emergency_calls"></a>Skambučiai pagalbos numeriu</h4>

<ul>
  <li>Šis telefonas veikia naudodamas radijo signalus, todėl negarantuojama, kad ryšys veiks visada.</li>
  <li>Niekada nesikliaukite tik belaidžio ryšio telefonu skambindami pagalbos numeriais.</li>
</ul>

<h4><a id="2_storage_cleaning" name="2_storage_cleaning"></a>Saugojimas ir valymas</h4>

<p>Naudodami, saugodami ar valydami telefoną vadovaukitės toliau nurodytomis gairėmis.</p>

<ul>
  <li>Nenaudokite telefono ar adapterio, kai aplinkos temperatūra yra žemesnė nei 0 °C ir aukštesnė nei 40 °C. Tinkamiausia temperatūra yra nuo 0 °C iki 40 °C.</li>
  <li>Prieš valydami, žaibuojant arba jei neketinate telefono ar adapterio naudoti ilgą laiką, atjunkite jį.</li>
  <li>Valydami įrenginį ir priedus naudokite švarų, minkštą ir sausą audinį.</li>
  <li>Valydami telefoną ar priedus nenaudokite jokių cheminių valymo priemonių, miltelių ar kitų medžiagų (pvz., alkoholio ar benzolo).</li>
  <li>Telefonas ir jo įkroviklis įprastai veikdami šyla. Venkite ilgo tiesioginio ar netiesioginio kontakto su oda, nes tai gali sudirginti arba nudeginti odą.</li>
</ul>

<h4><a id="2_pacemaker_precautions" name="2_pacemaker_precautions"></a>Atsargumo priemonės turintiems širdies stimuliatorių ir implantuotus medicinos įrenginius</h4>

<p>Jūsų telefonas gauna ir perduoda signalus naudodamas LTE, „Wi-Fi“ ir „Bluetooth“ technologijas, kurios gali trikdyti širdies stimuliatorių ar kitų implantuotų medicinos įrenginių veikimą. Jei turite širdies stimuliatorių ar kitą implantuotą medicinos įrenginį, vadovaukitės toliau nurodytais saugos patarimais.</p>

<ul>
  <li>Telefoną ir jo įkroviklį visada laikykite didesniu nei 16 cm atstumu nuo odos paviršiaus, kur netoliese implantuotas stimuliatorius ar kitas medicinos įrenginys.</li>
  <li>Telefoną laikykite kitoje kūno pusėje nei implantuotas stimuliatorius ar kitas medicinos įrenginys.</li>
  <li>Nesinešiokite telefono kišenėje prie krūtinės ar prie širdies stimuliatoriaus ar kito medicinos įrenginio.</li>
  <li>Jei kils klausimų dėl telefono naudojimo turint implantuotų medicinos įrenginių, pasitarkite su sveikatos priežiūros specialistu.</li>
  <li>Jei įtariate, kad įrenginys trikdo stimuliatoriaus ar kitų implantuotų medicinos įrenginių veikimą, išjunkite telefoną ir kreipkitės į gydytoją, kad gautumėte konkrečios informacijos apie savo medicinos įrenginį.</li>
</ul>

<h4><a id="2_power_adapter_safety" name="2_power_adapter_safety"></a>Maitinimo adapterio sauga</h4>

<ul>
  <li>Atjungdami maitinimo adapterį nuo maitinimo lizdo, traukite jį laikydami už adapterio, o ne už laido.</li>
  <li>Šį įrenginį būtina naudoti su kintamosios srovės adapteriu, kuris sertifikuotas kaip ribotasis maitinimo šaltinis pagal standartą IEC 60950-1 ir kuris atitinka CTIA sertifikavimo reikalavimus dėl akumuliatoriaus sistemos standarto IEEE 1725 atitikimo. Su šiuo įrenginiu teikiamas kintamosios srovės adapteris, turintis tinkamą sertifikatą. „Google Store“ ir atrinktų paslaugų teikėjų / mažmenininkų parduodami atskiri kintamosios srovės adapteriai taip pat turi tinkamus sertifikatus. Nenaudokite jokių adapterių ar priedų, kurių „Google“ nepatvirtino kaip tinkamų naudoti su šiuo telefonu.</li>
  <li>Įkraudami telefoną įsitikinkite, kad maitinimo adapteris įjungtas į netoli telefono esantį lizdą ir yra lengvai pasiekiamas.</li>
  <li>Telefonas turėtų būti prijungtas tik prie adapterių su USB-IF logotipu arba adapterių, kurie įvykdė USB-IF atitikties programą.</li>
</ul>

<h4><a id="2_battery_safety_disposal" name="2_battery_safety_disposal"></a>Akumuliatoriaus sauga ir atliekų šalinimas</h4>

<ul>
  <li>Šiame telefone integruotas ličio jonų polimerų arba ličio jonų akumuliatorius, kuris atitinka standartą IEEE 1725. Nebandykite patys pašalinti akumuliatoriaus. Jei norite jį pakeisti, nuneškite įrenginį į „Google“ įgaliotą paslaugų centrą. Naudojant netinkamą akumuliatorių gali kilti gaisro, sprogimo, nuotėkio ar kitas pavojus.</li>
  <li>Jei iš akumuliatoriaus teka skystis, saugokitės, kad jo nepatektų į akis, ant odos ar drabužių. Jei skysčio pateko į akis, netrinkite jų. Nedelsdami praplaukite akis švariu vandeniu ir kreipkitės į gydytoją.</li>
  <li>Akumuliatorių, iš kurio teka skystis, laikykite atokiau nuo ugnies, nes jis gali užsidegti arba sprogti.</li>
  <li>Telefoną, akumuliatorių ir priedus išmeskite pagal vietinius reikalavimus. Neišmeskite jų kartu su įprastomis buitinėmis atliekomis. Netinkamai išmetus akumuliatorių gali kilti gaisras, sprogimas ir (arba) kiti pavojai.</li>
  <li>Laikykite akumuliatorių atokiau nuo vaikų.</li>
</ul>

<h4><a id="2_hearing_protection" name="2_hearing_protection"></a>Klausos sauga</h4>

<p>Ilgą laiką klausantis garsių garsų (įskaitant garsią muziką) gali pablogėti klausa. Kad nepadarytumėte žalos ausims ir klausai, sumažinkite telefono ar ausinių garsumą iki saugaus ir komfortiško lygio. Neklausykite garsų dideliu garsumu ilgą laiką.</p>

<p><gkms:snippet contenteditable="false" id="7022384"><span class="SnippetContent notranslate"><img height="auto" width="auto" src="hearing_7022384.png" alt="Klausos sauga"></span></gkms:snippet></p>

<h4><a id="2_child_safety" name="2_child_safety"></a>Vaikų sauga</h4>

<p>Jūsų telefone yra mažų dalių, plastmasinių elementų ir dalių su aštriais kampais. Jomis galima susižeisti arba užspringti. Nepalikite telefono ir jo priedų mažiems vaikams pasiekiamoje vietoje ir neleiskite jiems žaisti su jais. Vaikai gali susižeisti ar sužeisti kitus arba netyčia sugadinti telefoną. Jei vaikas praris mažas dalis, nedelsdami kreipkitės į gydytoją.</p>

<h4><a id="2_environmental_restrictions" name="2_environmental_restrictions"></a>Aplinkosaugos apribojimai</h4>

<ul>
  <li>Kad nepažeistumėte telefono dalių ar vidinių grandinių, nenaudokite ir nelaikykite telefono ir jo dalių dulkėtose, dūmingose ar nešvariose vietose arba šalia magnetinių laukų.</li>
  <li>Saugokite telefoną nuo karščio šaltinių ir tiesioginių saulės spindulių. Nepalikite telefono transporto priemonėje ar vietose, kuriose temperatūra gali viršyti 60 °C, pvz., ant prietaisų skydelio, ant palangės, šalia šildymo angos ar už stiklo, į kurį ilgą laiką tiesiogiai šviečia saulė ar stipri ultravioletinė šviesa. Tai gali pažeisti produktą, akumuliatorius gali perkaisti arba kilti gaisro ar sprogimo pavojus.</li>
  <li>Nenaudokite, nesaugokite ir neperkelkite telefono į vietas, kuriose saugomi degūs skysčiai ar sprogmenys (degalinėse, degalų sandėliuose ar cheminių medžiagų gamyklose). Nenaudokite telefono vietose, kur vyksta sprogimai, ar vietose, kuriose potencialiai gali įvykti sprogimai, pvz., degalų saugojimo vietose, sandėliuose, po laivų deniu, degalų ar cheminių medžiagų pervežimo vietose ir srityse, kuriose ore yra cheminių medžiagų ar dalelių, pvz., pluoštų, dulkių ar metalo miltelių. Tokiose vietose žiežirba gali sukelti sprogimą ar gaisrą, per kuriuos galima susižeisti ar žūti.</li>
</ul>

<h3><a id="3_regulatory_information" name="3_regulatory_information"></a>3  Su reguliavimu susijusi informacija</h3>

<h4><a id="3_unitedstates" name="3_unitedstates"></a>JUNGTINĖS AMERIKOS VALSTIJOS</h4>

<p><gkms:snippet contenteditable="false" id="7022385"><span class="SnippetContent notranslate"><img height="auto" width="auto" src="bc_7022385.png" alt="Akumuliatoriaus įkrovimo sistemos"></span></gkms:snippet></p>

<h5><strong>FCC nuostatų atitikimas</strong></h5>

<p>Pastaba: ši įranga buvo išbandyta ir buvo nustatyta, kad ji atitinka B klasės skaitmeninio įrenginio apribojimus pagal FCC taisyklių 15 dalį. Šie apribojimai skirti apsaugoti nuo žalingo jos naudojimo gyvenamosiose vietose. Ši įranga generuoja, naudoja ir gali spinduliuoti radijo dažnio energiją ir, jei ji įdiegta ir naudojama nesilaikant instrukcijų, gali trikdyti radijo ryšius. Tačiau negarantuojama, kad tokie trikdžiai neįvyks įdiegus pagal šiuos konkrečius nurodymus.</p>

<p>Jei ši įranga trikdo priimti radijo ar televizijos signalus (tai galima patikrinti išjungus ir vėl įjungus įrangą), naudotojui rekomenduojama pabandyti pašalinti trikdžius vienu ar daugiau toliau nurodytų būdų.</p>

<ul>
  <li>Pakeisti imtuvo antenos padėtį ar vietą.</li>
  <li>Padidinti atstumą tarp įrangos ir imtuvo.</li>
  <li>Įjungti įrangą į kitos grandinės lizdą nei įjungtas imtuvas.</li>
  <li>Pasikonsultuoti su pardavėju ar patyrusiu radijo / televizijos techniku ir gauti pagalbos.</li>
</ul>

<p>Atlikti pakeitimai ar modifikacijos, kurių „Google“ aiškiai nepatvirtino, gali panaikinti teises naudotis įranga.</p>

<p>„Pixel“ ir „Pixel XL“ atitinka FCC taisyklių 15 dalį. Įrenginio veikimui taikomos dvi toliau nurodytos sąlygos.</p>

<ol>
  <li>Šie įrenginiai negali kenksmingai trikdyti ryšių.</li>
  <li>Šie įrenginiai turi priimti bet kokius gautus trikdžius, įskaitant tuos, kurie gali sukelti nepageidaujamą veikimą.</li>
</ol>

<h5><strong>Veikimas laikant įrenginį prie kūno</strong></h5>

<p>„Pixel“ atitinka radijo dažnio specifikacijas, kai yra naudojamas šalia ausies ar 0,4 col. (1,0 cm) atstumu nuo jūsų kūno. „Pixel XL“ atitinka radijo dažnio specifikacijas, kai yra naudojamas šalia ausies ar 0,4 col. (1,0 cm) atstumu nuo jūsų kūno. Įsitikinkite, kad įrenginio prieduose, pvz., įrenginio dėkle, nėra metalinių dalių. Laikykite įrenginį toliau nuo kūno, kad atitiktumėte atstumo reikalavimus.</p>

<h5><strong>Informacija apie santykinį absorbcijos rodiklį (SAR)</strong></h5>

<p>Be to, „Pixel“ ir „Pixel XL“ sukurti laikantis Federalinės ryšių komisijos (JAV) radijo bangų poveikio reikalavimų.</p>

<p>JAV taikomas santykinio absorbcijos rodiklio (SAR) apribojimas yra 1,6 W/kg vidutiniškai viename audinio grame. Didžiausia FCC pateikta šio įrenginio SAR vertė atitinka šį apribojimą.</p>

<p>Toliau pateikiamos didžiausios FCC pateiktos „Pixel“ SAR vertės.</p>

<ul>
  <li>0,92 W/kg laikant jį prie ausies</li>
  <li>0,58 W/kg, kai jis tinkamai dėvimas ant kūno</li>
  <li>0,58 W/kg, kai naudojama „Wi-Fi“ viešosios interneto prieigos taško funkcija</li>
</ul>

<p>Toliau pateikiamos didžiausios FCC pateiktos „Pixel XL“ SAR vertės.</p>

<ul>
  <li>0,89 W/kg laikant jį prie ausies</li>
  <li>0,56 W/kg, kai jis tinkamai dėvimas ant kūno</li>
  <li>0,56 W/kg, kai naudojama „Wi-Fi“ viešosios interneto prieigos taško funkcija</li>
</ul>

<h5><strong>1 klasės lazerinis produktas</strong></h5>

<p>„Pixel“ ir „Pixel XL“ yra 1 klasės lazeriniai įrenginiai.</p>

<p>Tačiau šių produktų dizainas apima optines, apsaugines korpuso ir nuskaitymo apsaugos priemones, kad nebūtų įmanoma viršyti 1 klasės lazerinės radiacijos lygio.</p>

<p>Įspėjimas: valdant, koreguojant ar vykdant procedūras kitaip nei čia nurodyta, gali kilti pavojingos radiacijos rizika.</p>

<h5><strong>Klausos aparato suderinamumas (KAS)</strong></h5>

<p>„Pixel“ ir „Pixel XL“ buvo įvertinti ir sertifikuoti kaip suderinami su klausos aparatais pagal techninę specifikaciją ANSI C63.19.</p>

<p>Yra du klausos aparato suderinamumo įvertinimai.</p>

<ul>
  <li>Įvertinimas M. Tai atsparumo radijo dažnių trikdžiams įvertinimas, skirtas akustiniams prijungiamiems klausos aparatams.</li>
  <li>Įvertinimas T. Tai našumo įvertinimas naudojant su indukcinės prijungiamos ritės klausos aparatu.</li>
</ul>

<p>Pagal FCC belaidžiams įrenginiams taikomus klausos aparatų suderinamumo reikalavimus „Pixel“ įvertintas M4/T4, o „Pixel XL“ – M4/T4.</p>

<p>Pagal FCC taisykles mobilusis telefonas laikomas suderinamas su klausos aparatais, jei jis įvertintas M3 ar M4 pagal akustinį tinkamumą ir T3 ar T4 pagal indukcinį tinkamumą.</p>

<p>Šie telefonai išbandyti ir įvertinti naudojant jį su klausos aparatais ir kai kuriomis belaidėmis technologijomis. Tačiau šiuose telefonuose gali būti naudojamos naujesnės technologijos, kurios dar nebuvo išbandytos su klausos aparatais. Svarbu išbandyti skirtingas telefono funkcijas skirtingose vietose naudojant klausos aparatą ar vidinės ausies implantą, kad nustatytumėte, ar negirdite jokių pašalinių garsų. Jei reikia daugiau informacijos apie klausos aparato suderinamumą, kreipkitės į paslaugos teikėją arba „Google“. Jei kils klausimų apie grąžinimo ar keitimo politiką, susisiekite su paslaugos teikėju ar telefono pardavėju.</p>

<p>Šie įrenginiai nebuvo įvertinti dėl suderinamumo su klausos aparatu atsižvelgiant į „Wi-Fi“ veikimą.</p>

<h5><strong>Kalifornijai skirtas pranešimas</strong></h5>

<p>Šiame produkte ar jo pakuotėje yra bisfenolio A (BPA), kuris, Kalifornijos valdžios žiniomis, yra kenksmingas reprodukcinei sveikatai.</p>

<h4><a id="3_canada" name="3_canada"></a>KANADA</h4>

<h5><strong>Kanados vyriausybės inovacijų, mokslo ir ekonominės plėtros departamentas, B klasė</strong></h5>

<p>Šis B klasės skaitmeninis prietaisas atitinka Kanados standartą ICES-003.</p>

<p><strong>Pastaba:</strong> Kanados inovacijų, mokslo ir ekonominės plėtros departamento taisyklėse nurodyta, kad atlikti pakeitimai ar modifikacijos, kurių „Google“ aiškiai nepatvirtino, gali panaikinti teises naudotis įranga.</p>

<h5><strong>Informacija apie santykinį absorbcijos rodiklį (SAR)</strong></h5>

<p>„Pixel“ ir „Pixel XL“ spinduliuojamos energijos kiekis neviršija Kanados inovacijų, mokslo ir ekonominės plėtros departamento (IC) nustatytų radijo dažnio bangų kiekio apribojimų. Šie įrenginiai buvo įvertinti ir nustatyta, kad jie atitinka IC radijo dažnio (RD) bangų apribojimus. Šie įrenginiai turėtų būti naudojami taip, kad jiems veikiant įprastai būtų kuo mažesnis potencialus kontaktas su žmogumi.</p>

<p>Naudodami įrenginį šalia savo kūno (ne laikydami jį rankoje ar prie galvos), išlaikykite 1 cm (naudodami „Pixel“) ir 1 cm (naudodami „Pixel XL“) atstumą nuo kūno, kad atitiktumėte įrenginio bandymo siekiant atitikti RD reikalavimus sąlygas. Įsitikinkite, kad įrenginio prieduose, pvz., dėkle, nėra metalinių dalių.</p>

<p>Toliau pateiktos didžiausios IC pateiktos „Pixel“ SAR vertės.</p>

<ul>
  <li>0,92 W/kg laikant jį prie ausies</li>
  <li>0,58 W/kg, kai jis tinkamai dėvimas ant kūno</li>
  <li>0,58 W/kg, kai naudojama „Wi-Fi“ viešosios interneto prieigos taško funkcija</li>
</ul>

<p>Toliau pateiktos didžiausios IC pateiktos „Pixel XL“ SAR vertės.</p>

<ul>
  <li>0,89 W/kg laikant jį prie ausies</li>
  <li>0,56 W/kg, kai jis tinkamai dėvimas ant kūno</li>
  <li>0,56 W/kg, kai naudojama „Wi-Fi“ viešosios interneto prieigos taško funkcija</li>
</ul>

<h5><strong>Kanados inovacijų, mokslo ir ekonominės plėtros departamento (IC) pranešimai</strong></h5>

<p>Šie įrenginiai atitinka Kanados inovacijų, mokslo ir ekonominės plėtros departamento RSS standartus, kuriems netaikomos licencijos. Įrenginio veikimui taikomos šios dvi sąlygos: 1) šie įrenginiai neturi kelti trikdžių; 2) šie įrenginiai turi priimti bet kokius trikdžius, įskaitant tuos, kurie gali sukelti nepageidaujamą veikimą.</p>

<h6><strong><em>Įspėjimas:</em></strong></h6>

<p>(i) 5 150–5 250 MHz dažniu įrenginį galima naudoti tik patalpose siekiant sumažinti potencialius kitų kanalų mobiliųjų palydovų sistemų trikdžius;</p>

<p>(ii) didžiausias antenos stiprinimas įrenginiuose, veikiančiuose 5 250–5 350 MHz ir 5 470–5 725 MHz dažniu, turi atitikti ekvivalentinės izotropinės spinduliuotės galios apribojimą;</p>

<p>(iii) didžiausias antenos stiprinimas įrenginiuose, veikiančiuose 5 250–5 350 MHz ir 5 470–5 725 MHz dažniu, turi atitikti ekvivalentinės izotropinės spinduliuotės galios apribojimus, nurodytus atitinkamai veikiant tiesioginiam ryšiui ir netiesioginiam ryšiui;</p>

<p>(iv) naudotojai taip pat turėtų žinoti, kad didelės galio radarai yra priskirti kaip pirminiai naudotojai (t. y. jiems teikiama pirmenybė) naudojant 5 250–5 350 MHz ir 5 650–5 850 MHz dažnius ir kad šie radarai galėtų trikdyti LE-LAN įrenginius ir (arba) juos pažeisti.</p>

<h4><a id="3_europeanunion" name="3_europeanunion"></a>EUROPOS SĄJUNGA</h4>



<h5><strong>5 GHz juostos apribojimai</strong></h5>

<p>Šių įrenginių WLAN funkciją 5 150–5 350 MHz dažniu galima naudoti tik patalpose siekiant sumažinti potencialius kitų kanalų mobiliųjų palydovų sistemų trikdžius.</p>

<h5><strong>Radijo dažnio trikdžiai</strong></h5>

<p>„Google“ nėra atsakinga už jokiu radijo ar televizijos dažnio trikdžius, kilusius dėl neįgalioto įrenginių ar jų priedų pakeitimo arba dėl jungiamųjų laidų ir įrangos keitimo ar pridėjimo, jei tai nenurodyta „Google“ taisyklėse. Naudotojas privalo pašalinti tokio neįgalioto pakeitimo ar pridėjimo sukeltus trikdžius. „Google“ ir jos įgalioti perpardavėjai ar platintojai nėra atsakingi už jokius nuostolius ar vyriausybinių nuostatų pažeidimus, kurie gali įvykti dėl to, kad naudotojas nesilaiko šių gairių.</p>

<h5><strong>CE pranešimas</strong></h5>

<p>„Google“ pareiškia, kad „Pixel“ ir „Pixel XL“ atitinka svarbiausius reikalavimus ir kitas atitinkamas 2014/53/ES direktyvos (radijo įrangos direktyva) sąlygas. Visą atitikimo deklaraciją rasite adresu <a href="https://g.co/pixelphonefullinfo"><strong>g.co/pixelphonefullinfo</strong></a>.</p>

<p>Įrenginius galima naudoti visose ES šalyse.</p>

<p>Produkte įtraukiamas toliau nurodytas žymėjimas:</p>

<p><gkms:snippet contenteditable="false" id="7022294"><span class="SnippetContent notranslate"><img height="auto" width="auto" src="ce_7022294.png" alt="Europos atitiktis"></span></gkms:snippet></p>

<h5><strong>Informacija apie santykinį absorbcijos rodiklį (SAR)</strong></h5>

<p>Šie įrenginiai skirti naudoti įprastoje B klasės aplinkoje.</p>

<p>„Pixel“ atitinka radijo dažnio specifikacijas, kai yra naudojamas šalia ausies ar 0,5 cm atstumu nuo jūsų kūno. „Pixel XL“ atitinka radijo dažnio specifikacijas, kai yra naudojamas šalia ausies ar 0,5 cm atstumu nuo jūsų kūno. Įsitikinkite, kad įrenginio prieduose, pvz., įrenginio dėkle, nėra metalinių dalių. Laikykite įrenginį toliau nuo kūno, kad atitiktumėte atstumo reikalavimus. „Pixel“ didžiausia pateikta santykinio absorbcijos rodiklio (SAR) vertė išbandžius jį prie ausies yra 0,33 W/kg, o kai jis tinkamai dėvimas ant kūno – 0,61 W/kg. „Pixel XL“ didžiausia pateikta santykinio absorbcijos rodiklio (SAR) vertė išbandžius jį prie ausies yra 0,25 W/kg, o kai jis tinkamai dėvimas ant kūno – 0,44 W/kg.</p>

<h5><strong>Direktyva dėl elektros ir elektroninės įrangos atliekų (WEEE) ir akumuliatorių</strong></h5>

<p><gkms:snippet contenteditable="false" id="7023395"><span class="SnippetContent notranslate"><img height="auto" width="auto" src="waste_7023395.png" alt="Nemeskite akumuliatorių į šiukšliadėžę"></span></gkms:snippet></p>

<p>Pagal direktyvą dėl elektros ir elektroninės įrangos atliekų (EEĮA) reikalaujama, kad visa elektros ir elektroninės įranga (EEĮ), įskaitant jūsų telefoną ir jo priedus, turi būti pažymėta kryželiu užbrauktos šiukšlių dėžės su ratukais simboliu. Šis simbolis reiškia, kad įrangos negalima išmesti kartu su nerūšiuotomis buitinėmis atliekomis. Išmetus EEĮA kartu su įprastomis atliekomis dėl EEĮ ir jos akumuliatoriuose naudojamų tam tikrų medžiagų gali kilti pavojus aplinkai ir žmonių sveikatai.</p>

<p>Pagal WEEE direktyvą kiekviena ES narė yra atsakinga už EEĮ atliekų rinkimą, ir aplinkai saugų išmetimą. Prieš išmesdami įrenginį pagalvokite apie tai, kaip galite sumažinti EEĮA kiekį. Pvz., galėtumėte naudoti jas iš naujo, perdirbti ar paversti meno kūriniu. Tiesiog prailginę įrenginio naudojimo laiką sumažinsite atliekų kiekį ir padėsite ES pasiekti tikslų.</p>

<p>Šios ES politikos sėkmę lems aktyvus jūsų bendradarbiavimas grąžinant EEĮA į atitinkamas vietas, kurios skirtos išmesti tokias atliekas. Turėtumėte susisiekti su vietine įstaiga ar pardavėju, kad gautumėte informacijos apie grąžinimo ir surinkimo vietas.</p>

<h5><strong>Direktyvos dėl pavojingų medžiagų naudojimo elektros ir elektroninėje įrangoje apribojimo atitikimas</strong></h5>

<p>Šis produktas atitinka Europos Parlamento ir Tarybos 2011 m. birželio 8 d. priimtą 2011/65/EU direktyvą dėl pavojingų medžiagų naudojimo elektros ir elektroninėje įrangoje apribojimų (RoHS) ir jos priedus.</p>

<h5><strong>REACH</strong></h5>

<p>Reglamentas dėl cheminių medžiagų registracijos, įvertinimo, autorizacijos ir apribojimų (REACH) (angl. „Registration, Evaluation, Authorization and Restriction of Chemicals“, EB Nr. 1907/2006) apibrėžia ES taikomas taisykles dėl cheminių medžiagų. „Google“ atitinka REACH reglamentą, todėl jūsų įrenginyje nėra jokių labai didelį susirūpinimą keliančių cheminių medžiagų (SVHC), pažeidžiančių šių reglamentą. Esame įsipareigoję klientams teikti informacijos apie mūsų produktuose esančias chemines medžiagas, kad atitiktume teisinius reikalavimus.</p>

<p>Jei kils su ES reglamentais susijusių klausimų, galite kreiptis adresu „Google Commerce Limited“, 70 Sir John Rogerson's Quay, Dublin 2, Ireland</p>

<h4><a id="3_australia" name="3_australia"></a>AUSTRALIJA</h4>

<h5><strong>Informacija apie santykinį absorbcijos rodiklį (SAR)</strong></h5>

<p>„Pixel“ atitinka radijo dažnio specifikacijas, kai yra naudojamas šalia ausies ar 0,5 cm atstumu nuo jūsų kūno. „Pixel XL“ atitinka radijo dažnio specifikacijas, kai yra naudojamas šalia ausies ar 0,5 cm atstumu nuo jūsų kūno. Įsitikinkite, kad įrenginio prieduose, pvz., įrenginio dėkle, nėra metalinių dalių. Laikykite įrenginį toliau nuo kūno, kad atitiktumėte atstumo reikalavimus. „Pixel“ didžiausia pateikta santykinio absorbcijos rodiklio (SAR) vertė išbandžius jį prie ausies yra 0,50 W/kg, o kai jis tinkamai dėvimas ant kūno – 0,61 W/kg. „Pixel XL“ didžiausia pateikta santykinio absorbcijos rodiklio (SAR) vertė išbandžius jį prie ausies yra 0,29 W/kg, o kai jis tinkamai dėvimas ant kūno – 0,44 W/kg.</p>

<p>Šių įrenginių WLAN funkciją 5 150–5 350 MHz dažniu galima naudoti tik patalpose siekiant sumažinti potencialius kitų kanalų mobiliųjų palydovų sistemų trikdžius.</p>

<h4><a id="3_india" name="3_india"></a>INDIJA</h4>

<h5><strong>Informacija apie santykinį absorbcijos rodiklį (SAR)</strong></h5>

<p>Jūsų telefonas yra radijo siųstuvas ir imtuvas. Jis atitinka tarptautines gaires, susijusias su žmonių sąlyčio su elektromagnetiniais laukais, ir buvo sukurtas taip, kad atitiktų radijo bangų apšvitos gaires, kurias nustatė Indijos vyriausybės komunikacijų ir informacinių technologijų ministerijos telekomunikacijų departamentas („DoT“). Gairėse naudojamas terminas santykinis absorbcijos rodiklis (SAR), kuris nurodo kūno sugeriamų radijo dažnio bangų kiekį naudojant telefoną. Indijoje taikomas SAR apribojimas mobiliesiems įrenginiams yra 1,6 W/kg 1 gramui žmogaus audinio.</p>

<p>„Pixel“ atitinka šias gaires, kai yra naudojamas šalia ausies ar 1,0 cm atstumu nuo jūsų kūno. „Pixel XL“ atitinka šias gaires, kai yra naudojamas šalia ausies ar 1,0 cm atstumu nuo jūsų kūno. Įsitikinkite, kad įrenginio prieduose, pvz., įrenginio dėkle, nėra metalinių dalių. Laikykite įrenginį toliau nuo kūno, kad atitiktumėte atstumo reikalavimus. „Pixel“ didžiausia pateikta santykinio absorbcijos rodiklio (SAR) vertė išbandžius jį prie ausies yra 0,59 W/kg, o kai jis tinkamai dėvimas ant kūno – 0,62 W/kg. „Pixel XL“ didžiausia pateikta santykinio absorbcijos rodiklio (SAR) vertė išbandžius jį prie ausies yra 0,46 W/kg, o kai jis tinkamai dėvimas ant kūno – 0,45 W/kg.</p>

<p>SAR vertes galite peržiūrėti ir DoT / Telekomunikacijų kūrimo centro svetainėje.</p>

<p>Nors daugelio laboratorijose atliktų tyrimų rezultatų neparodė tiesiogiai ryšio tarp radijo dažnio apšvitos ir sveikatos, DoT apibrėžė toliau nurodytas taisykles, kurių reikia laikytis naudojant mobilųjį telefoną.</p>

<ul>
  <li>Belaidę laisvų rankų sistemą (ausines) su mažesnės galios „Bluetooth“ emiterį.</li>
  <li>Įsitikinkite, kad mobiliojo telefono SAR yra nedidelis.</li>
  <li>Stenkitės neatlikti ilgų skambučių arba vietoje jų siųskite teksto pranešimą (SMS). Šis patarimas ypač taikomas vaikams, paaugliams ir nėščioms moterims.</li>
  <li>Mobilųjį telefoną naudokite tada, kai yra stiprus signalas.</li>
  <li>Žmonės, turintys veikiančių implantų, turėtų mobilųjį telefoną laikyti bent 15 cm atstumu nuo implanto.</li>
</ul>

<h5><strong>Informacija apie elektronikos atliekų perdirbimą, tvarkymą ir apdorojimą</strong></h5>

<p><gkms:snippet contenteditable="false" id="7023395"><span class="SnippetContent notranslate"><img height="auto" width="auto" src="waste_7023395.png" alt="Nemeskite akumuliatorių į šiukšliadėžę"></span></gkms:snippet></p>

<p>„Google“ tvirtina, kad jūsų telefonas buvo sukurtas ir pagamintas pagal 2016 m. el. atliekų (tvarkymo) taisykles (toliau <strong>Taisyklės</strong>) ir atitinka 16 taisyklę (1) dėl pavojingų medžiagų naudojimo mažinimo gaminant elektros ir elektroninę įrangą ir didžiausios leidžiamos koncentracijos pagal svorį homogeniškose medžiagose mažinimo (išskyrus II plane pateiktas lengvatas).</p>

<p>Netinkamas el. atliekų apdorojimas, išmetimas, netyčinis sugadinimas, pažeidimas ar netinkamas perdirbimas gali kelti pavojų, įskaitant (bet tuo neapsiribojant) gaisro, sprogimo ir (arba) kitus pavojus, ir skatinti nekontroliuojamą atliekų šalinimą, kuris gali būti kenksmingas / daryti žalą aplinkai, nes taip išteklių negalima panaudoti iš naujo. Kai kuriose el. atliekose gali būti pavojingų cheminių medžiagų, kurios gali užteršti vandenį, dirvą ir kitus natūralius išteklius, jei jos nebus tinkamai sunaikintos. Netinkamai pašalinus el. atliekas galima padaryti žalos augalams, gyvūnams ir žmonėms.</p>

<h3><a id="4_trademarks" name="4_trademarks"></a>4  Prekių ženklai</h3>

<p>LTE yra ETSI prekės ženklas.</p>

<p>„Wi-Fi®“, „Wi-Fi CERTIFIED“ logotipas ir „Wi-Fi“ logotipas yra „Wi-Fi Alliance“ prekių ženklai.</p>

<p>„Bluetooth®“ tekstinis ženklas ir logotipai yra registruotieji „Bluetooth SIG, Inc.“ prekių ženklai.</p>

<p>„N-Mark“ yra „NFC Forum, Inc.“ prekės ženklas.</p>

<p>„Google“, „Android“, G logotipas, „Pixel“ ir kiti ženklai yra „Google Inc.“ prekių ženklai.</p>

<p>Visi kiti prekių ženklai priklauso atitinkamiems savininkams.</p>
</div>
</body>
</html>