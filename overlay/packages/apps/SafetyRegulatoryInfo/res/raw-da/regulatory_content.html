<html dir="ltr">
<head>
<style type="text/css">.gkms-gtt-answer-header, .gkms-gtt-message-header {
  color: black !important;
  font-family: Arial,Helvetica,sans-serif;
  font-weight: bold;
  margin-top: 2em;
  padding: 4px;
}
.gkms-gtt-answer-header {
  background-color: #e5ecf9;
  border-top: 1px solid #36c;
}
.gkms-gtt-message-header {
  background-color: #f8f8f8;
  border-top: 1px solid #ccc;
}
.gkms-gtt-hide {
  visibility: hidden;
}
</style>
<meta http-equiv="content-type" content="text/html;charset=utf-8"></meta>
<title>&nbsp;</title>
</head>
<body lang="da" dir="ltr">

<div class="gkms web"><p><a href="#1_safety_regulatory_details">1  Oplysninger om sikkerhed og regler</a></p>

<p><a href="#2_safety_guidelines">2  Retningslinjer for sikkerhed</a></p>

<p><a href="#3_regulatory_information">3  Oplysninger om regler</a></p>

<blockquote>
<p><a href="#3_unitedstates">USA</a></p>

<p><a href="#3_canada">CANADA</a></p>

<p><a href="#3_europeanunion">EU</a></p>

<p><a href="#3_australia">AUSTRALIEN</a></p>

<p><a href="#3_india">INDIEN</a></p>
</blockquote>

<p><a href="#4_trademarks">4  Varemærker</a></p>

<h3><a id="1_safety_regulatory_details" name="1_safety_regulatory_details"></a>1  Oplysninger om sikkerhed og regler</h3>

<p>Denne detaljerede brugervejledning omfatter de grundlæggende retningslinjer for sikkerhed i papirudgaven af hæftet Sikkerhed og garanti, der fulgte med din Pixel eller Pixel XL. Den indeholder også yderligere sikkerhedstips og oplysninger om regler.</p>

<p>Du kan finde alle oplysninger om din telefon her:</p>

<ul>
  <li>Alle brugeroplysninger: <a href="https://g.co/pixelphonefullinfo"><strong>g.co/pixelphonefullinfo</strong></a></li>
  <li>Sikkerhed, miljø og regler: <a href="https://g.co/pixelphonesafety"><strong>g.co/pixelphonesafety</strong></a> ELLER <strong>Indstillinger</strong> &gt; <strong>Om telefonen</strong> &gt; <strong>Brugervejledning i sikkerhed og regler</strong></li>
  <li>Oplysninger om garanti i det land, hvor du foretog købet. Her finder du også en vejledning i, hvordan du søger erstatning: <a href="https://g.co/pixelphonewarranty"><strong>g.co/pixelphonewarranty</strong></a></li>
  <li>Elektroniske etiketter for regler og SAR-værdier (Specific Absorption Rate, specifik absorptionshastighed) for din telefon: <strong>Indstillinger</strong> &gt; <strong>Om telefonen</strong> &gt; <strong>Etiketter for regler</strong></li>
  <li>Omfattende onlinehjælp: <a href="https://g.co/PixelCare"><strong><span class="notranslate">g.co/PixelCare</span></strong></a></li>
</ul>

<h3><a id="2_safety_guidelines" name="2_safety_guidelines"></a>2  Retningslinjer for sikkerhed</h3>

<p>Hvis du har brug for yderligere oplysninger om sikkerhed, kan du kontakte: <a href="https://g.co/pixelphonefullinfo"><strong>g.co/pixelphonefullinfo</strong></a></p>

<h4><a id="2_basic_safety" name="2_basic_safety"></a>Grundlæggende sikkerhed</h4>

<p>Undgå at beskadige din telefon, dit tilbehør eller dine tilsluttede enheder, og reducer risikoen for brand eller elektrisk stød ved at følge forholdsreglerne nedenfor:</p>

<ul>
  <li>Fjern al beskyttelsesfolie før brug.</li>
  <li>Forsøg ikke at åbne eller skille din telefon, adapter eller dit tilbehør ad.</li>
  <li>Undlad at mase eller perforere din telefon, adapter eller dit tilbehør.</li>
  <li>Undlad at kortslutte eksterne kontakter eller kredsløb, udsætte din telefon eller adapter for åben ild eller tændte tobaksprodukter eller at bortskaffe dem ved at brænde dem eller sænke dem ned i vand.</li>
  <li>Undlad at bruge telefonen eller adapteren i nærheden af vand eller andre væsker, og undlad at håndtere dem med våde hænder.</li>
  <li>Hvis telefonen eller adapteren bliver våd, skal du ikke prøve at tørre dem i en ovn, i en mikrobølgeovn eller med en hårtørrer, da dette kan forårsage skader.</li>
  <li>Undlad at tabe, smide med eller bøje din telefon eller adapter.</li>
  <li>Undlad at bruge telefonen eller adapteren, hvis de ikke fungerer korrekt, er blevet beskadiget eller har været tabt.</li>
  <li>Undlad at vride eller klemme USB-kablet.</li>
  <li>Dette produkt er udviklet til brug sammen med et godkendt LPS (laveffektkredsløb) i klasse 2 med et output på 5 V jævnstrøm og 3 A, 9 V vekselstrøm og 2 A eller begge dele.</li>
</ul>

<p>Oprethold en afstand på mindst 1 cm mellem din krop og telefonen.</p>

<p>For at undgå ulykker (og fordi det er ulovligt i de fleste lande) må du ikke bruge telefonen under kørsel, eller mens du betjener maskineri. Undgå ligeledes at bruge den under andre aktiviteter, der kan skabe alvorlige følger.</p>

<p>Når du er på et fly, eller umiddelbart før du stiger ombord på et fly, må du kun bruge telefonen i overensstemmelse med flyselskabets anvisninger. Brug af en trådløs enhed på et fly kan forstyrre trådløse netværk, udgøre fare for kontrollen af flyet eller være ulovligt. Du kan muligvis godt bruge din telefon i flytilstand.</p>

<p><strong>Sikkerheden ved radiofrekvensemissioner:</strong>  Din telefon udsender radiofrekvensenergi under brug. I henhold til FCC (Federal Communications Commission) i USA har: "Visse sikkerhedsinteressegrupper nærstuderet rapporter, som antyder, at der kan være en sammenhæng mellem brug af trådløse enheder og udviklingen af kræft og andre sygdomme, og at det kan have mere alvorlige følger for børn end voksne. Mens disse påstande har skabt stor offentlig bevågenhed om emnet, er der endnu ingen videnskabelige beviser på, at der er en årsagsmæssig sammenhæng mellem brug af trådløse enheder og kræft eller andre sygdomme. Du kan se yderligere oplysninger fra FCC på <strong><a href="https://www.fcc.gov/encyclopedia/radio-frequency-safety">www.fcc.gov/encyclopedia/radio-frequency-safety</a></strong>.</p>

<h4><a id="2_emergency_calls" name="2_emergency_calls"></a>Nødopkald</h4>

<ul>
  <li>Denne telefon fungerer ved hjælp af radiosignaler, og der kan derfor ikke garanteres signal under alle forhold.</li>
  <li>Du bør aldrig være fuldstændig afhængig af at kunne foretage nødopkald med en mobiltelefon.</li>
</ul>

<h4><a id="2_storage_cleaning" name="2_storage_cleaning"></a>Opbevaring og rengøring</h4>

<p>Følg disse retningslinjer, når du bruger, opbevarer eller rengør din telefon:</p>

<ul>
  <li>Undlad at bruge telefonen eller adapteren ved omgivelsestemperaturer lavere end 0°C eller højere end 40°C. Den ideelle opbevaringstemperatur er 0°C til 40°C.</li>
  <li>Træk stikket til telefonen eller adapteren ud før rengøring, ved tordenvejr, eller når den ikke benyttes i længere tid.</li>
  <li>Brug en ren, blød og tør klud til rengøring af enheden og tilbehøret.</li>
  <li>Undlad at bruge kemiske rensemidler, pulver eller andre kemiske produkter (som f.eks. alkohol eller benzol) til rengøring af telefonen eller tilbehøret.</li>
  <li>Telefonen og opladeren bliver varme under normal brug. Undlad at have telefonen direkte eller indirekte mod huden i længere tid ad gangen, da dette kan resultere i ubehag eller brændemærker.</li>
</ul>

<h4><a id="2_pacemaker_precautions" name="2_pacemaker_precautions"></a>Forholdsregler i forbindelse med pacemakere og andet indopereret medicinsk udstyr</h4>

<p>Din telefon modtager og sender signaler via LTE, Wi-Fi og Bluetooth og indeholder komponenter, der udsender elektromagnetiske felter, hvilket kan forstyrre pacemakere og andet indopereret medicinsk udstyr. Hvis du har en pacemaker eller andet indopereret medicinsk udstyr, skal du følge disse forholdsregler:</p>

<ul>
  <li>Hold altid telefonen og opladeren mere end 16 cm væk fra huden i nærheden af pacemakeren eller andet indopereret medicinsk udstyr.</li>
  <li>Hold telefonen på den modsatte side af, hvor pacemakeren eller andet medicinsk udstyr er indopereret, på kroppen.</li>
  <li>Undlad at bære telefonen i din brystlomme eller i en lomme tæt på din pacemaker eller andet indopereret medicinsk udstyr.</li>
  <li>Hvis du har spørgsmål til, hvordan du bruger din telefon sammen med medicinsk udstyr, skal du kontakte din læge.</li>
  <li>Hvis du har mistanke om, at din enhed forstyrrer din pacemaker eller andet indopereret medicinsk udstyr, skal du slukke enheden og kontakte din læge for at få specifikke oplysninger om netop dit medicinske udstyr.</li>
</ul>

<h4><a id="2_power_adapter_safety" name="2_power_adapter_safety"></a>Sikkerhed i forbindelse med strømadapter</h4>

<ul>
  <li>Når du trækker stikket ud til strømadapteren, skal du trække i adapteren, aldrig i ledningen.</li>
  <li>Enheden skal bruges sammen med en AC-adapter, der er godkendt med et LPS-output i henhold til IEC 60950-1, og som er godkendt i overensstemmelse med CTIA's certificeringskrav for batteri til IEEE 1725. En AC-adapter med den rette godkendelse følger med sammen med enheden. Separate AC-adaptere, der sælges i Google Store og hos udvalgte forhandlere, har også den rette godkendelse. Undlad at bruge adaptere eller tilbehør, der ikke er godkendt af Google, sammen med denne telefon.</li>
  <li>Når du oplader telefonen, skal du sørge for, at strømadapteren er sluttet til en stikkontakt i væggen i nærheden af telefonen, og at den er let at komme til.</li>
  <li>Telefonen bør kun sluttes til adaptere, der er mærket med USB-IF-logoet, eller som har gennemført USB-IF-programmet.</li>
</ul>

<h4><a id="2_battery_safety_disposal" name="2_battery_safety_disposal"></a>Batterisikkerhed og bortskaffelse af batteri</h4>

<ul>
  <li>Denne telefon indeholder et batteri af typen litiumion-polymer eller litium, som er i overensstemmelse med IEEE 1725-standarden. Forsøg ikke at fjerne batteriet selv. Hvis du vil udskifte batteriet, skal du aflevere enheden hos et servicecenter, der er godkendt af Google. Brug af et ikke-godkendt batteri kan medføre risiko for brand, eksplosion, lækage eller andre farer.</li>
  <li>Hvis batteriet lækker, skal du sørge for, at væsken fra batteriet ikke kommer i kontakt med øjne, hud eller tøj. Undgå at gnide i øjnene, hvis væsken allerede er kommet i kontakt med dem. Skyl straks øjnene med rent vand, og søg lægehjælp.</li>
  <li>Hold et lækkende batteri væk fra ild, da der er fare for antændelse eller eksplosion.</li>
  <li>Bortskaf telefonen, batteriet og tilbehøret i overensstemmelse med lokale regler. Du må ikke bortskaffe telefonen, batteriet eller tilbehøret sammen med husholdningsaffaldet. Forkert bortskaffelse kan føre til brand, eksplosion eller andre farer.</li>
  <li>Hold batteriet væk fra børn.</li>
</ul>

<h4><a id="2_hearing_protection" name="2_hearing_protection"></a>Beskyttelse af hørelsen</h4>

<p>Udsættelse for høje lyde (gælder også musik) i længere tid kan medføre nedsat hørelse. Du kan forebygge eventuelle høreskader ved at skrue lyden i høretelefoner og headsets ned til et sikkert og behageligt niveau og undgå at lytte ved høj lydstyrke i længere tid ad gangen.</p>

<p><gkms:snippet contenteditable="false" id="7022384"><span class="SnippetContent notranslate"><img height="auto" width="auto" src="hearing_7022384.png" alt="Beskyttelse af hørelsen"></span></gkms:snippet></p>

<h4><a id="2_child_safety" name="2_child_safety"></a>Beskyttelse af børn</h4>

<p>Telefonen indeholder (eller leveres med) små dele, plastikelementer og dele med skarpe kanter, der kan forårsage skade eller udgøre en kvælningsfare. Telefonen og tilbehøret er ikke legetøj og må ikke efterlades inden for små børns rækkevidde. Børn kan komme til at skade sig selv eller andre eller ødelægge telefonen ved et uheld. Søg straks læge, hvis små dele sluges.</p>

<h4><a id="2_environmental_restrictions" name="2_environmental_restrictions"></a>Miljømæssige begrænsninger</h4>

<ul>
  <li>Du kan forebygge ødelæggelse af din telefons dele eller interne kredsløb ved ikke at bruge den eller tilbehøret i støvede, røgfyldte, fugtige eller beskidte omgivelser eller i nærheden af magnetiske felter.</li>
  <li>Telefonen må ikke opbevares i nærheden af varmekilder eller i direkte sollys. Efterlad ikke telefonen inde i et køretøj eller på steder med temperaturer over 60°C, som f.eks. på et instrumentbræt, i en vindueskarm, i nærheden af en varmeventilator eller bag glas, der udsættes for direkte sollys eller stærkt ultraviolet lys, i længere tid ad gangen. Dette kan skade produktet, overophede batteriet eller udgøre en risiko for brand eller eksplosion.</li>
  <li>Undlad at bruge, opbevare eller transportere din telefon på steder, hvor der opbevares brandfarlige kilder eller sprængstoffer (f.eks. på tankstationer, brændstofdepoter eller kemiske fabrikker). Brug ikke telefonen i nærheden af igangværende sprængningsarbejde eller i områder med potentiel sprængfare, som f.eks. optankningssteder, brændstoflagre, under dækket på både, faciliteter til overførsel eller opbevaring af kemikalier samt steder, hvor luften indeholder kemikalier eller partikler, som f.eks. korn, støv eller metalpulver. Gnister i sådanne områder kan forårsage en eksplosion eller brand, hvilket kan føre til legemsbeskadigelse eller endda døden.</li>
</ul>

<h3><a id="3_regulatory_information" name="3_regulatory_information"></a>3  Oplysninger om regler</h3>

<h4><a id="3_unitedstates" name="3_unitedstates"></a>USA</h4>

<p><gkms:snippet contenteditable="false" id="7022385"><span class="SnippetContent notranslate"><img height="auto" width="auto" src="bc_7022385.png" alt="Systemer til batteriopladning"></span></gkms:snippet></p>

<h5><strong>Overholdelse af FCC-regler</strong></h5>

<p>Bemærk! Dette udstyr er blevet testet og er i overensstemmelse med grænserne for digitale klasse B-enheder i henhold til kapitel 15 i FCC-reglerne. Disse grænser er fastsat for at give rimelig beskyttelse mod skadelig interferens i installationer i beboelsesejendomme. Dette udstyr genererer, bruger og kan udstråle radiofrekvensenergi, og hvis det ikke installeres og bruges i overensstemmelse med instruktionerne, kan det medføre skadelig interferens i forhold til radiokommunikation. Der er dog ingen garanti for, at interferens ikke vil forekomme i en bestemt installation.</p>

<p>Hvis dette udstyr forårsager skadelig interferens i radio- eller tv-modtagelse, hvilket kan konstateres ved at tænde og slukke for udstyret, opfordrer vi dig til at forsøge at udbedre forholdene ved at prøve en eller flere af følgende løsninger:</p>

<ul>
  <li>Drej eller flyt modtagerantennen.</li>
  <li>Øg afstanden mellem udstyret og modtageren.</li>
  <li>Slut udstyret til en stikkontakt på et andet kredsløb end det, modtageren er tilsluttet.</li>
  <li>Kontakt forhandleren eller en uddannet radio-/tv-tekniker for at få hjælp.</li>
</ul>

<p>Ændringer eller modifikationer, der ikke er udtrykkeligt godkendt af Google, kan ugyldiggøre din ret til at bruge udstyret.</p>

<p>Pixel og Pixel XL overholder kapitel 15 i FCC-reglerne. Brug af udstyret er underlagt følgende to betingelser:</p>

<ol>
  <li>Disse enheder må ikke forårsage skadelig interferens.</li>
  <li>Disse enheder skal acceptere enhver modtaget interferens, herunder interferens, der kan forårsage uønsket brug.</li>
</ol>

<h5><strong>Brug på kroppen</strong></h5>

<p>Pixel overholder specifikationerne for radiofrekvens, når den bruges tæt på øret eller i en afstand af 1,0 cm (0,4 tommer) fra kroppen. Pixel XL lever op til specifikationerne for radiofrekvens, når den bruges tæt på øret eller i en afstand af 1,0 cm (0,4 tommer) fra kroppen. Tilbehør, som f.eks. et cover og hylster, må ikke bestå af metalkomponenter. Hold enheden væk fra kroppen for at overholde kravene vedrørende afstand.</p>

<h5><strong>Oplysninger om specifik absorptionshastighed (SAR, Specific Absorption Rate)</strong></h5>

<p>Pixel og Pixel XL er også udviklet til at overholde kravene for udsættelse for radiobølger, som er fastsat af FCC (Federal Communications Commission) i USA.</p>

<p>Grænsen for SAR, som bruges i USA, er 1,6 W/kg i gennemsnit for ét gram væv. Den højeste SAR-værdi, der er rapporteret til FCC for denne type enhed, overholder denne grænse.</p>

<p>De maksimale SAR-værdier for Pixel, der er rapporteret til FCC, er:</p>

<ul>
  <li>0,92 W/kg, når du holder den op til øret</li>
  <li>0,58 W/kg, når den bæres korrekt på kroppen</li>
  <li>0,58 W/kg, når du bruger Wi-Fi-hotspotfunktionen</li>
</ul>

<p>De maksimale SAR-værdier for Pixel XL, der er rapporteret til FCC, er:</p>

<ul>
  <li>0,89 W/kg, når du holder den op til øret</li>
  <li>0,56 W/kg, når den bæres korrekt på kroppen</li>
  <li>0,56 W/kg, når du bruger Wi-Fi-hotspotfunktionen</li>
</ul>

<h5><strong>Klasse 1-laserprodukt</strong></h5>

<p>Pixel og Pixel XL er klasse 1-laserenheder.</p>

<p>Produkternes design indeholder dog optik, som er en sikkerhedsforanstaltning i form af et beskyttende cover og scanning, så niveauet for laserstrålingen ikke overstiger klasse 1.</p>

<p>Advarsel! Brug af andre kontrolelementer, justeringer eller procedurer end dem, der er angivet i denne brugervejledning, kan medføre strålingsfare.</p>

<h5><strong>Høreapparatskompatibilitet</strong></h5>

<p>Pixel og Pixel XL er blevet bedømt og godkendt til at være høreapparatskompatibel i henhold til den tekniske specifikation ANSI C63.19.</p>

<p>Høreapparatskompatibilitet kan bedømmes på to måder:</p>

<ul>
  <li>M-bedømmelse, som er et mål for immunitet over for radiofrekvensinterferens i forbindelse med akustisk tilknytning af høreapparater.</li>
  <li>T-bedømmelse, som er et mål for effektivitet, når telefonen bruges sammen med et induktivt tilknyttet (teleslynge) høreapparat.</li>
</ul>

<p>Pixel er bedømt til M4/T4 og Pixel XL er bedømt til M4/T4 i overensstemmelse med FCC-reglerne for trådløse enheders høreapparatskompatibilitet.</p>

<p>I henhold til FCC-reglerne er en mobiltelefon høreapparatskompatibel, når den får bedømmelsen M3 eller M4 ved akustisk tilknytning eller T3 eller T4 ved induktiv tilknytning.</p>

<p>Disse telefoner er blevet testet og bedømt til at være høreapparatskompatible i forbindelse med nogle af de trådløse teknologier, de bruger. Der kan dog være brugt nogle nyere teknologier i disse telefoner, som ikke er blevet testet for brug sammen med høreapparater. Det er vigtigt at gennemprøve din telefons funktioner på forskellige steder ved hjælp af dit høreapparat eller snegleimplantat for at afgøre, om du hører nogen forstyrrende lyde. Kontakt din tjenesteudbyder eller Google for at få flere oplysninger om høreapparatskompatibilitet. Hvis du har spørgsmål om returnerings- og ombytningspolitikker, skal du kontakte din tjenesteudbyder eller telefonforhandler.</p>

<p>Disse enheder er ikke bedømt til at være høreapparatskompatible i forbindelse med brug via Wi-Fi.</p>

<h5><strong>Bemærkning fra Californien</strong></h5>

<p>Dette produkt eller dets emballage indeholder stoffet bisphenol A (BPA), som i Californien kendes for at være reproduktionsskadende.</p>

<h4><a id="3_canada" name="3_canada"></a>CANADA</h4>

<h5><strong>Industry Canada, klasse B</strong></h5>

<p>Dette digitale klasse B-apparat overholder den canadiske ICES-003-standard.</p>

<p><strong>Bemærk!</strong> Industry Canada-reglerne angiver, at ændringer eller modifikationer, der ikke udtrykkeligt er godkendt af Google, kan ugyldiggøre din ret til at bruge udstyret.</p>

<h5><strong>Oplysninger om specifik absorptionshastighed (SAR, Specific Absorption Rate)</strong></h5>

<p>Udgangseffekten, der udstråles fra Pixel og Pixel XL, er under grænseværdierne for radiofrekvent stråling fra Industry Canada (IC). Disse enheder er blevet evalueret i forhold til og er fundet i overensstemmelse med IC's grænseværdier for radiofrekvent stråling. Enhederne bør bruges på en sådan måde, at risikoen for menneskelig berøring ved normal brug minimeres.</p>

<p>Når du bruger enheden tæt på kroppen (bortset fra i hånden eller ved hovedet), skal du holde en afstand på 1 cm fra kroppen for Pixel og 1 cm fra kroppen for Pixel XL, på samme måde som da enhederne blev testet for overensstemmelse med kravene om RF-stråling. Tilbehør, som f.eks. et cover og hylster, må ikke bestå af metalkomponenter.</p>

<p>De maksimale SAR-værdier for Pixel, der er rapporteret til IC, er:</p>

<ul>
  <li>0,92 W/kg, når du holder den op til øret</li>
  <li>0,58 W/kg, når den bæres korrekt på kroppen</li>
  <li>0,58 W/kg, når du bruger Wi-Fi-hotspotfunktionen</li>
</ul>

<p>De maksimale SAR-værdier for Pixel XL, der er rapporteret til IC, er:</p>

<ul>
  <li>0,89 W/kg, når du holder den op til øret</li>
  <li>0,56 W/kg, når den bæres korrekt på kroppen</li>
  <li>0,56 W/kg, når du bruger Wi-Fi-hotspotfunktionen</li>
</ul>

<h5><strong>Bemærkninger fra Industry Canada (IC)</strong></h5>

<p>Disse enheder overholder Industry Canadas licensfritagede RSS-standarder. Brug er underlagt af følgende to betingelser: (1) Enhederne må ikke forårsage skadelig interferens, og (2) enhederne skal acceptere al interferens, der modtages, herunder interferens, der kan medføre uønsket brug af enheden.</p>

<h6><strong><em>Advarsel!</em></strong></h6>

<p>(i) Enheden til brug på frekvensbåndet 5150-5250 MHz er kun beregnet til indendørs brug, da den ellers kan risikere at skabe skadelig interferens i forhold til mobilsatellitsystemer.</p>

<p>(ii) Den maksimalt tilladte antenneforstærkning for enheder på frekvensbåndene 5250-5350 MHz og 5470-5725 MHz skal overholde e.i.r.p.-grænseværdien.</p>

<p>(iii) Den maksimalt tilladte antenneforstærkning for enheder på frekvensbåndet 5725-5825 MHz skal overholde de e.i.r.p.-grænseværdier, der er angivet for punkt-til-punkt-drift og ikke-punkt-til-punkt-drift, alt efter hvad der er relevant.</p>

<p>(iv) Brugerne skal også informeres om, at radarer med høj effekt allokeres som primære brugere (dvs. prioriterede brugere) på frekvensbåndene 5250-5350 MHz og 5650-5850 MHz, og at disse radarer kan forårsage interferens og/eller beskadige LE-LAN-enheder.</p>

<h4><a id="3_europeanunion" name="3_europeanunion"></a>EU</h4>


<h5><strong>Begrænsninger på 5 GHz-båndet</strong></h5>

<p>Denne enheds WLAN-funktion er begrænset til indendørs brug i frekvensintervallet 5150 til 5350 MHz, da den ellers kan risikere at skabe skadelig interferens i forhold til mobilsatellitsystemer.</p>

<h5><strong>Radiofrekvensinterferens</strong></h5>

<p>Google er ikke ansvarlig for radio- eller tv-interferens, som skyldes uautoriseret ændring af enhederne eller tilbehør, eller som skyldes udskiftning eller tilslutning af andre forbindelseskabler og andet udstyr end det, der er specificeret af Google. Det er brugerens ansvar at udbedre interferens, der skyldes en sådan uautoriseret ændring, udskiftning eller tilslutning. Google og dennes autoriserede forhandlere eller distributører er ikke ansvarlige for eventuelle skader eller overtrædelser af lovgivningen, som kan opstå, såfremt brugeren ikke overholder disse retningslinjer.</p>

<h5><strong>CE-bemærkning</strong></h5>

<p>Google erklærer hermed, at Pixel og Pixel XL overholder de nødvendige krav og andre relevante forpligtelser i henhold til EU-direktivet 2014/53/EU (Direktiv for radioudstyr). Hele overensstemmelseserklæringen kan findes på <a href="https://g.co/pixelphonefullinfo"><strong>g.co/pixelphonefullinfo</strong></a>.</p>

<p>Enhederne kan anvendes i alle medlemslandene i EU.</p>

<p>Følgende mærkning er medtaget i produktet:</p>

<p><gkms:snippet contenteditable="false" id="7022294"><span class="SnippetContent notranslate"><img height="auto" width="auto" src="ce_7022294.png" alt="CE-mærke"></span></gkms:snippet></p>

<h5><strong>Oplysninger om specifik absorptionshastighed (SAR, Specific Absorption Rate)</strong></h5>

<p>Disse enheder er klassificeret til brug i et typisk klasse B-boligmiljø.</p>

<p>Pixel overholder specifikationerne for radiofrekvens, når den bruges tæt på øret eller i en afstand af 0,5 cm fra kroppen. Pixel XL overholder specifikationerne for radiofrekvens, når den bruges tæt på øret eller i en afstand af 0,5 cm fra kroppen. Tilbehør, som f.eks. et cover og hylster, må ikke bestå af metalkomponenter. Hold enheden væk fra kroppen for at overholde kravene vedrørende afstand. Den højeste SAR-værdi, der er rapporteret for Pixel X, er 0,33 W/kg, når den bruges tæt på øret, og 0,61 W/kg, når den bæres korrekt på kroppen. Den højeste SAR-værdi, der er rapporteret for Pixel XL, er 0,25 W/kg, når den bruges tæt på øret, og 0,44 W/kg, når den bæres korrekt på kroppen.</p>

<h5><strong>Direktiv om affald af elektrisk og elektronisk udstyr (WEEE) og batterier</strong></h5>

<p><gkms:snippet contenteditable="false" id="7023395"><span class="SnippetContent notranslate"><img height="auto" width="auto" src="waste_7023395.png" alt="Smid ikke batterier i skraldespanden"></span></gkms:snippet></p>

<p>WEEE-direktivet kræver, at alt elektrisk og elektronisk-udstyr (EEE), herunder din telefon og dens tilbehør, skal mærkes med symbolet med den overstregede skraldespand. Dette symbol betyder, at udstyret ikke må bortskaffes som usorteret, kommunalt affald. Bortskaffelse af WEEE sammen med almindeligt affald kan udgøre en risiko for miljøet og menneskers helbred på grund af bestemte stoffer, der anvendes i EEE, samt deres batterier.</p>

<p>I henhold til WEEE-direktivet er de enkelte EU-medlemsstater ansvarlige for at opnå et højt niveau for indsamling af WEEE til behandling, genindvinding og miljørigtig bortskaffelse. Før du kasserer enheden, bør du bruge et øjeblik på at tænke over, hvordan du kan reducere den mængde af WEEE, du dermed skaber. Du kunne f.eks. genbruge den, genindvinde den eller omdanne den til kunst. Ved blot at forlænge enhedens levetid kan du reducere affaldsmængden og hjælpe EU med at nå sine mål.</p>

<p>Succesgraden af denne EU-politik afhænger af dine aktive bidrag i forhold til returnering af dit WEEE-udstyr til relevante faciliteter, der er dedikeret til bortskaffelse af denne type affald. Kontakt kommunen eller forhandleren for at få oplysninger om returnering og indsamling.</p>

<h5><strong>Overholdelse af RoHS</strong></h5>

<p>Dette produkt overholder Europa-Parlamentets og Rådets direktiv 2011/65/EU af den 8. juni 2011 med hensyn til begrænsning af brugen af bestemte skadelige stoffer i elektrisk og elektronisk udstyr (RoHS) samt dets ændringer.</p>

<h5><strong>REACH</strong></h5>

<p>REACH (Registration, Evaluation, Authorization and Restriction of Chemicals (registrering, vurdering, godkendelse og begrænsning af kemikalier), EF-forordning nr. 1907/2006) er EU's regelsæt for kemiske stoffer. Google overholder REACH-forordningen, og denne enhed indeholder ingen stoffer, der er særligt problematiske (SVHC-stoffer), eller som overskrider grænserne for denne forordning. Vi har forpligtet os til at oplyse vores kunder om de kemiske stoffer i vores produkter i overensstemmelse med de juridiske krav.</p>

<p>Kontaktorganet for lovmæssige forhold i EU er Google Commerce Limited, 70 Sir John Rogerson's Quay, Dublin 2, Irland.</p>

<h4><a id="3_australia" name="3_australia"></a>AUSTRALIEN</h4>

<h5><strong>Oplysninger om specifik absorptionshastighed (SAR, Specific Absorption Rate)</strong></h5>

<p>Pixel overholder specifikationerne for radiofrekvens, når den bruges tæt på øret eller i en afstand af 0,5 cm fra kroppen. Pixel XL overholder specifikationerne for radiofrekvens, når den bruges tæt på øret eller i en afstand af 0,5 cm fra kroppen. Tilbehør, som f.eks. et cover og hylster, må ikke bestå af metalkomponenter. Hold enheden væk fra kroppen for at overholde kravene vedrørende afstand. Den højeste SAR-værdi, der er rapporteret for Pixel X, er 0,50 W/kg, når den bruges tæt på øret, og 0,61 W/kg, når den bæres korrekt på kroppen. Den højeste SAR-værdi, der er rapporteret for Pixel XL, er 0,29 W/kg, når den bruges tæt på øret, og 0,44 W/kg, når den bæres korrekt på kroppen.</p>

<p>Denne enheds WLAN-funktion er begrænset til indendørs brug i frekvensintervallet 5150 til 5350 MHz, da den ellers kan risikere at skabe skadelig interferens i forhold til mobilsatellitsystemer.</p>

<h4><a id="3_india" name="3_india"></a>INDIEN</h4>

<h5><strong>Oplysninger om specifik absorptionshastighed (SAR, Specific Absorption Rate)</strong></h5>

<p>Din telefon er en radiosender og -modtager. Den overholder de internationale retningslinjer for begrænsningen af menneskelig udsættelse for elektromagnetiske felter, og den er udviklet med direkte henblik på at overholde retningslinjerne for udsættelse for radiobølger, som er fastsat af afdelingen for telekommunikation under Ministeriet for kommunikation og informationsteknologi i den indiske regering ("DoT"). Retningslinjerne angiver måleenheden SAR (specifik absorptionshastighed), som er en enhed for den mængde radiofrekvens, der optages i kroppen, når telefonen bruges. SAR-grænsen i Indien for en mobilenhed er 1,6 W/kg pr. gram menneskevæv.</p>

<p>Pixel overholder disse retningslinjer, når du bruger den tæt på øret eller i en afstand af 1,0 cm fra kroppen. Pixel XL overholder disse retningslinjer, når du bruger den tæt på øret eller i en afstand af 1,0 cm fra kroppen. Tilbehør, som f.eks. et cover og hylster, må ikke bestå af metalkomponenter. Hold enheden væk fra kroppen for at overholde kravene vedrørende afstand. Den højeste SAR-værdi, der er rapporteret for Pixel X, er 0,59 W/kg, når den bruges tæt på øret, og 0,62 W/kg, når den bæres korrekt på kroppen. Den højeste SAR-værdi, der er rapporteret for Pixel XL, er 0,46 W/kg, når den bruges tæt på øret, og 0,45 W/kg, når den bæres korrekt på kroppen.</p>

<p>Du kan også se SAR-værdier på websitet for DoT/Center for telekommunikation og teknik.</p>

<p>Mens de fleste af laboratorieundersøgelser ikke har kunnet fastslå en direkte forbindelse mellem udsættelse for radiofrekvensstråling og helbred, har DoT fastsat følgende forholdsregler ved brug af mobilhåndsæt.</p>

<ul>
  <li>Brug et trådløst håndfrit system (høretelefoner, headset) med Bluetooth-udsendelse ved lavere styrke.</li>
  <li>Mobiltelefonen skal have en lav SAR-værdi.</li>
  <li>Hold dine opkald korte, eller send i stedet en sms-besked. Dette råd gælder især børn, unge og gravide kvinder.</li>
  <li>Brug mobiltelefon, når signalet er godt.</li>
  <li>Personer med aktive medicinske implantater bør holde mobiltelefonen mindst 15 cm væk fra implantatet.</li>
</ul>

<h5><strong>Genbrug: Erklæring om administration og behandling af E-affald</strong></h5>

<p><gkms:snippet contenteditable="false" id="7023395"><span class="SnippetContent notranslate"><img height="auto" width="auto" src="waste_7023395.png" alt="Smid ikke batterier i skraldespanden"></span></gkms:snippet></p>

<p>I Indien viser denne etiket, at produktet ikke må smides ud med husholdningsaffaldet. Det skal bortskaffes på et til formålet korrekt sted med henblik på genbrug.</p>

<p>Google erklærer, at din telefon er udviklet og produceret i overensstemmelse med reglerne for (administration af) E-affald af 2016 (i det følgende "<strong>Reglerne</strong>"). Den overholder især regel 16. stk. 1, der omhandler reducering af brugen af skadelige stoffer i produktionen af elektrisk og elektronisk udstyr samt deres maksimalt tilladte koncentrationer ud fra vægten i de homogene materialer (med undtagelse af de fritagelser, der angives i skema II).</p>

<p>Forkert håndtering, bortskaffelse, utilsigtet ødelæggelse, skade eller forkert genbrug af E-affald kan udgøre farer, herunder men ikke begrænset til brand, eksplosion og/eller andre farer. Det kan desuden medføre ukontrolleret bortskaffelse af affald, der kan være skadelig for/har en negativ virkning på miljøet, da det forhindrer genbrug af ressourcer. Noget E-affald kan indeholde skadelige kemikalier, der kan forgifte vand, jord og andre naturlige ressourcer, hvis det ikke bortskaffes korrekt. Forkert bortskaffelse kan skade planter, dyr og menneskers liv.</p>

<h3><a id="4_trademarks" name="4_trademarks"></a>4  Varemærker</h3>

<p>LTE er et varemærke, der tilhører ETSI.</p>

<p>Wi-Fi®, Wi-Fi CERTIFICERET-logoet og Wi-Fi-logoet er varemærker tilhørende Wi-Fi Alliance.</p>

<p>Bluetooth®-navnet og -logoer er registrerede varemærker, der tilhører Bluetooth SIG, Inc.</p>

<p>N-mærket er et varemærke, der tilhører NFC Forum, Inc.</p>

<p>Google, Android, G-logoet, Pixel og andre mærker er varemærker tilhørende Google Inc.</p>

<p>Alle andre varemærker tilhører deres respektive ejere.</p>
</div>
</body>
</html>