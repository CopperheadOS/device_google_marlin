<html dir="ltr">
<head>
<style type="text/css">.gkms-gtt-answer-header, .gkms-gtt-message-header {
  color: black !important;
  font-family: Arial,Helvetica,sans-serif;
  font-weight: bold;
  margin-top: 2em;
  padding: 4px;
}
.gkms-gtt-answer-header {
  background-color: #e5ecf9;
  border-top: 1px solid #36c;
}
.gkms-gtt-message-header {
  background-color: #f8f8f8;
  border-top: 1px solid #ccc;
}
.gkms-gtt-hide {
  visibility: hidden;
}
</style>
<meta http-equiv="content-type" content="text/html;charset=utf-8"></meta>
<title>&nbsp;</title>
</head>
<body lang="el" dir="ltr">

<div class="gkms web"><p><a href="#1_safety_regulatory_details">1  Λεπτομέρειες ασφάλειας και κανονισμών</a></p>

<p><a href="#2_safety_guidelines">2  Οδηγίες ασφάλειας</a></p>

<p><a href="#3_regulatory_information">3  Πληροφορίες κανονισμών</a></p>

<blockquote>
<p><a href="#3_unitedstates">ΗΝΩΜΕΝΕΣ ΠΟΛΙΤΕΙΕΣ</a></p>

<p><a href="#3_canada">ΚΑΝΑΔΑΣ</a></p>

<p><a href="#3_europeanunion">ΕΥΡΩΠΑΪΚΗ ΕΝΩΣΗ</a></p>

<p><a href="#3_australia">ΑΥΣΤΡΑΛΙΑ</a></p>

<p><a href="#3_india">ΙΝΔΙΑ</a></p>
</blockquote>

<p><a href="#4_trademarks">4  Εμπορικά σήματα</a></p>

<h3><a id="1_safety_regulatory_details" name="1_safety_regulatory_details"></a>1  Λεπτομέρειες ασφάλειας και κανονισμών</h3>

<p>Αυτός ο αναλυτικός οδηγός περιλαμβάνει τις βασικές οδηγίες ασφάλειας του έντυπου φυλλαδίου "Ασφάλεια και Εγγύηση" που συνοδεύει το Pixel ή το Pixel XL. Περιλαμβάνει επίσης πρόσθετες συμβουλές υγείας και ασφάλειας και πληροφορίες κανονισμών.</p>

<p>Μπορείτε να βρείτε όλες τις πληροφορίες σχετικά με το τηλέφωνό σας εδώ:</p>

<ul>
  <li>Πλήρη στοιχεία χρήστη: <a href="https://g.co/pixelphonefullinfo"><strong>g.co/pixelphonefullinfo</strong></a></li>
  <li>Πληροφορίες σε σχέση με την ασφάλεια, το περιβάλλον και τους κανονισμούς: <a href="https://g.co/pixelphonesafety"><strong>g.co/pixelphonesafety</strong></a> 'Η <strong>Ρυθμίσεις</strong> &gt; <strong>Σχετικά με το τηλέφωνο</strong> &gt; <strong>Εγχειρίδιο ασφάλειας και κανονισμών</strong></li>
  <li>Λεπτομέρειες εγγύησης για τη χώρα αγοράς σας, συμπεριλαμβανομένων οδηγιών, όπως οδηγίες υποβολής αξιώσεων: <a href="https://g.co/pixelphonewarranty"><strong>g.co/pixelphonewarranty</strong></a></li>
  <li>Ηλεκτρονικές ετικέτες κανονισμών και τιμές του ειδικού ρυθμού απορρόφησης (SAR) για το τηλέφωνό σας: <strong>Ρυθμίσεις</strong> &gt; <strong>Σχετικά με το τηλέφωνο</strong> &gt; <strong>Ρυθμιστικές ετικέτες</strong></li>
  <li>Εκτενής βοήθεια στο διαδίκτυο: <a href="https://g.co/PixelCare"><strong><span class="notranslate">g.co/PixelCare</span></strong></a></li>
</ul>

<h3><a id="2_safety_guidelines" name="2_safety_guidelines"></a>2  Οδηγίες ασφάλειας</h3>

<p>Για περισσότερες πληροφορίες σχετικά με την ασφάλεια, ανατρέξτε στη διεύθυνση: <a href="https://g.co/pixelphonefullinfo"><strong>g.co/pixelphonefullinfo</strong></a></p>

<h4><a id="2_basic_safety" name="2_basic_safety"></a>Βασικές οδηγίες ασφάλειας</h4>

<p>Για να αποφύγετε την πρόκληση ζημιάς στο τηλέφωνο, τα αξεσουάρ ή οποιαδήποτε από τις συνδεδεμένες συσκευές σας και για να μειώσετε τον κίνδυνο φωτιάς, εγκαυμάτων ή ηλεκτροπληξίας, τηρήστε αυτές τις προφυλάξεις:</p>

<ul>
  <li>Αφαιρέστε όλες τις προστατευτικές μεμβράνες πριν από τη χρήση.</li>
  <li>Μην επιχειρείτε να ανοίξετε ή να αποσυναρμολογήσετε το τηλέφωνο, τον μετασχηματιστή ή τα εξαρτήματα.</li>
  <li>Μην σπάτε και μην τρυπάτε το τηλέφωνο, τον μετασχηματιστή ή τα εξαρτήματα.</li>
  <li>Μην βραχυκυκλώνετε εξωτερικές επαφές ή κυκλώματα, μην εκθέτετε το τηλέφωνο ή τον μετασχηματιστή σε γυμνή φλόγα, μην ανάβετε προϊόντα καπνού και μην τα απορρίπτετε σε φωτιά ή νερό.</li>
  <li>Μη χρησιμοποιείτε το τηλέφωνο ή τον μετασχηματιστή κοντά σε νερό ή άλλα υγρά και μην τα πιάνετε με βρεγμένα χέρια.</li>
  <li>Εάν το τηλέφωνο ή ο μετασχηματιστής βραχούν, μην προσπαθήσετε να τα στεγνώσετε χρησιμοποιώντας φούρνο κουζίνας, φούρνο μικροκυμάτων ή πιστολάκι μαλλιών, καθώς κάτι τέτοιο ενδέχεται να προκαλέσει ζημιά.</li>
  <li>Μη ρίχνετε, μην πετάτε και μην επιχειρείτε να κάμψετε το τηλέφωνο ή τον μετασχηματιστή.</li>
  <li>Μη χρησιμοποιείτε το τηλέφωνο ή τον μετασχηματιστή εάν δεν λειτουργούν σωστά ή εάν έχουν υποστεί ζημιά ή έχουν πέσει.</li>
  <li>Μη συστρέφετε και μην τσιμπάτε το καλώδιο USB.</li>
  <li>Αυτό το προϊόν προορίζεται για χρήση με πιστοποιημένη πηγή περιορισμένης ισχύος Κλάσης 2 με ονομαστική τιμή: 5 Volt DC, 3 Amp μέγιστο, 9 Volt DC, 2 Amp μέγιστο ή και τα δύο.</li>
</ul>

<p>Διατηρήστε μια ελάχιστη απόσταση 1,0 εκ. (0,4 ίντσες) ανάμεσα στο σώμα και το τηλέφωνό σας.</p>

<p>Για να μειώσετε τον κίνδυνο ατυχημάτων (και λόγω του ότι απαγορεύεται από τη νομοθεσία στις περισσότερες χώρες), μην χρησιμοποιείτε το τηλέφωνό σας ενώ οδηγείτε ή χειρίζεστε μηχανήματα και μην το χρησιμοποιείτε όταν εκτελείτε άλλες δραστηριότητες που ενδέχεται έχουν σοβαρές συνέπειες.</p>

<p>Κατά τη διάρκεια πτήσης με αεροσκάφος ή λίγο πριν από την επιβίβαση, χρησιμοποιήστε το τηλέφωνό σας μόνο σύμφωνα με τις οδηγίες που παρέχονται από την αεροπορική εταιρεία. Η χρήση μιας ασύρματης συσκευής εντός του αεροσκάφους ενδέχεται να επηρεάσει τη λειτουργία των ασύρματων δικτύων, να προκαλέσει κίνδυνο για τη λειτουργία του αεροσκάφους ή να είναι παράνομη. Πιθανόν να μπορείτε να χρησιμοποιήσετε το τηλέφωνό σας σε λειτουργία πτήσης.</p>

<p><strong>Ασφάλεια εκπομπών ραδιοσυχνοτήτων:</strong>  Το τηλέφωνό σας εκπέμπει ενέργεια ραδιοσυχνοτήτων κατά τη χρήση του. Σύμφωνα με την Ομοσπονδιακή Επιτροπή Επικοινωνιών των ΗΠΑ (FCC): "Ορισμένες ομάδες συμφερόντων για την υγεία και την ασφάλεια έχουν εκπονήσει ορισμένες εκθέσεις σύμφωνα με τις οποίες η χρήση ασύρματων συσκευών ενδέχεται να συνδέεται με τον καρκίνο και άλλες ασθένειες, που εγκυμονούν ενδεχομένως μεγαλύτερους κινδύνους για τα παιδιά από τους ενήλικες. Ενώ αυτοί οι ισχυρισμοί έχουν επισύρει την προσοχή του κοινού σε μεγάλο βαθμό, προς το παρόν δεν υπάρχουν επιστημονικά στοιχεία που να αποδεικνύουν την ύπαρξη αιτιώδους σχέσης μεταξύ της χρήσης ασύρματων συσκευών και της εμφάνισης καρκίνου ή άλλων ασθενειών." Πρόσθετες πληροφορίες διατίθενται από τη FCC στη διεύθυνση <strong><a href="https://www.fcc.gov/encyclopedia/radio-frequency-safety">www.fcc.gov/encyclopedia/radio-frequency-safety</a></strong>.</p>

<h4><a id="2_emergency_calls" name="2_emergency_calls"></a>Κλήσεις έκτακτης ανάγκης</h4>

<ul>
  <li>Αυτό το τηλέφωνο λειτουργεί με τη χρήση ραδιοσημάτων, τα οποία δεν μπορούν να εγγυηθούν τη σύνδεση σε όλες τις συνθήκες.</li>
  <li>Ποτέ μη βασίζεστε αποκλειστικά σε οποιοδήποτε ασύρματο τηλέφωνο για επικοινωνίες έκτακτης ανάγκης.</li>
</ul>

<h4><a id="2_storage_cleaning" name="2_storage_cleaning"></a>Φύλαξη και καθαρισμός</h4>

<p>Ακολουθήστε αυτές τις οδηγίες όταν χρησιμοποιείτε, φυλάσσετε ή καθαρίζετε το τηλέφωνό σας:</p>

<ul>
  <li>Μη χρησιμοποιείτε το τηλέφωνο ή τον μετασχηματιστή σε θερμοκρασίες περιβάλλοντος χαμηλότερες από 0°C (32°F) ή υψηλότερες από 40°C (104°F). Οι ιδανικές θερμοκρασίες φύλαξης είναι 0°C (32°F) έως 40°C (104°F).</li>
  <li>Αποσυνδέστε το τηλέφωνο και τον μετασχηματιστή πριν από τον καθαρισμό, κατά τη διάρκεια καταιγίδων ή όταν δεν χρησιμοποιούνται για μεγάλο χρονικό διάστημα.</li>
  <li>Χρησιμοποιείτε ένα καθαρό, μαλακό και στεγνό πανί για τον καθαρισμό της συσκευής και των αξεσουάρ.</li>
  <li>Μη χρησιμοποιείτε χημικά απορρυπαντικά, σκόνες ή άλλους χημικούς παράγοντες (όπως οινόπνευμα ή βενζίνη) για να καθαρίσετε το τηλέφωνο ή τα αξεσουάρ.</li>
  <li>Υπό κανονικές συνθήκες λειτουργίας, το τηλέφωνο και ο φορτιστής του παράγουν θερμότητα. Αποφύγετε την παρατεταμένη, άμεση ή έμμεση επαφή με το δέρμα, καθώς κάτι τέτοιο ενδέχεται να προκαλέσει δυσφορία ή εγκαύματα.</li>
</ul>

<h4><a id="2_pacemaker_precautions" name="2_pacemaker_precautions"></a>Προφυλάξεις για βηματοδότες και εμφυτευμένες ιατρικές συσκευές</h4>

<p>Το τηλέφωνό σας λαμβάνει και εκπέμπει σήματα χρησιμοποιώντας τεχνολογίες LTE, Wi-Fi και Bluetooth και περιέχει εξαρτήματα που εκπέμπουν ηλεκτρομαγνητικά πεδία, τα οποία ενδέχεται να επηρεάσουν τη λειτουργία των βηματοδοτών και άλλων εμφυτευμένων ιατρικών συσκευών. Εάν έχετε βηματοδότη ή άλλη εμφυτευμένη ιατρική συσκευή, τηρήστε αυτές τις προφυλάξεις:</p>

<ul>
  <li>Διατηρείτε πάντα το τηλέφωνο και τον φορτιστή του σε απόσταση μεγαλύτερη από 16 εκ. (6 ίντσες) από την επιφάνεια του δέρματος κοντά στον βηματοδότη ή άλλη εμφυτευμένη ιατρική συσκευή.</li>
  <li>Κρατήστε το τηλέφωνο στην αντίθετη πλευρά του σώματός σας από αυτήν στην οποία βρίσκεται ο βηματοδότης ή άλλη εμφυτευμένη ιατρική συσκευή.</li>
  <li>Μην μεταφέρετε το τηλέφωνο σε τσέπη κοντά στο στήθος ή σε κάποια τσέπη που βρίσκεται κοντά στον βηματοδότη ή σε άλλη εμφυτευμένη συσκευή.</li>
  <li>Αν έχετε ερωτήσεις σχετικά με τη χρήση του τηλεφώνου σας με αυτές τις συσκευές, συμβουλευτείτε έναν πάροχο υπηρεσιών υγείας.</li>
  <li>Εάν υποψιάζεστε ότι η συσκευή σας επηρεάζει τη λειτουργία του βηματοδότη σας ή άλλων εμφυτευμένων ιατρικών συσκευών, απενεργοποιήστε το τηλέφωνό σας και συμβουλευτείτε τον γιατρό σας για πληροφορίες σχετικά με τη συγκεκριμένη ιατρική συσκευή.</li>
</ul>

<h4><a id="2_power_adapter_safety" name="2_power_adapter_safety"></a>Ασφάλεια μετασχηματιστή</h4>

<ul>
  <li>Όταν αποσυνδέετε τον μετασχηματιστή από την πρίζα, τραβήξτε τον μετασχηματιστή, αλλά ποτέ το καλώδιο.</li>
  <li>Αυτή η συσκευή πρέπει να χρησιμοποιείται με μετασχηματιστή AC ο οποίος έχει πιστοποιηθεί με έξοδο πηγής περιορισμένης ισχύος κατά IEC 60950-1 και πληροί τις προϋποθέσεις πιστοποίησης CTIA για τη συμμόρφωση των συστημάτων μπαταρίας στο IEEE 1725. Αυτή η συσκευή συνοδεύεται από μετασχηματιστή AC ο οποίος έχει λάβει κατάλληλη πιστοποίηση. Οι ξεχωριστοί μετασχηματιστές AC που πωλούνται μέσω του Google Store και επιλεγμένοι προμηθευτές/πωλητές έχουν επίσης λάβει κατάλληλη πιστοποίηση. Μη χρησιμοποιείτε μετασχηματιστές ή αξεσουάρ που δεν έχουν εγκριθεί από την Google για χρήση με αυτό το τηλέφωνο.</li>
  <li>Κατά τη φόρτιση του τηλεφώνου, βεβαιωθείτε ότι ο μετασχηματιστής είναι συνδεδεμένος σε πρίζα κοντά στο τηλέφωνο και ότι είναι εύκολα προσβάσιμος.</li>
  <li>Το τηλέφωνο θα πρέπει να συνδέεται μόνο σε μετασχηματιστές που φέρουν το λογότυπο USB-IF ή οι οποίοι έχουν ολοκληρώσει το πρόγραμμα συμμόρφωσης USB-IF.</li>
</ul>

<h4><a id="2_battery_safety_disposal" name="2_battery_safety_disposal"></a>Ασφάλεια και απόρριψη μπαταριών</h4>

<ul>
  <li>Αυτό το τηλέφωνο περιέχει μπαταρία πολυμερούς ιόντων λιθίου ή μπαταρία ιόντων λιθίου, η οποία συμμορφώνεται με το πρότυπο IEEE 1725. Μην επιχειρείτε να αφαιρέσετε μόνοι σας την μπαταρία. Για να την αντικαταστήσετε, προσκομίστε τη συσκευή σε επισκευαστή εξουσιοδοτημένο από την Google. Η χρήση μπαταρίας που δεν πληροί τις προδιαγραφές ενδέχεται να παρουσιάσει κίνδυνο πυρκαγιάς, έκρηξης, διαρροής ή άλλο κίνδυνο.</li>
  <li>Εάν η μπαταρία παρουσιάζει διαρροή, μην αφήσετε το υγρό της διαρροής να έρθει σε επαφή με τα μάτια, το δέρμα ή τα ρούχα σας. Εάν το υγρό έχει ήδη έρθει σε επαφή με τα μάτια σας, μην τα τρίβετε. Ξεπλύνετε αμέσως τα μάτια σας με καθαρό νερό και ζητήστε ιατρική συμβουλή.</li>
  <li>Κρατήστε μια μπαταρία που παρουσιάζει διαρροή μακριά από φωτιά, καθώς υπάρχει κίνδυνος ανάφλεξης ή έκρηξης.</li>
  <li>Απορρίψτε το τηλέφωνο, την μπαταρία και τα αξεσουάρ σύμφωνα με τους τοπικούς κανονισμούς. Μην τα απορρίπτετε μαζί με τα κοινά οικιακά απορρίμματα. Η μη κατάλληλη απόρριψη ενδέχεται να οδηγήσει σε φωτιά, έκρηξη ή/και σε άλλους κινδύνους.</li>
  <li>Κρατήστε την μπαταρία μακριά από τα παιδιά.</li>
</ul>

<h4><a id="2_hearing_protection" name="2_hearing_protection"></a>Προστασία ακοής</h4>

<p>Η παρατεταμένη έκθεση σε δυνατούς ήχους (συμπεριλαμβανομένης της δυνατής μουσικής) μπορεί να προκαλέσει απώλεια ακοής. Για να αποφύγετε πιθανή βλάβη στην ακοή, χαμηλώστε την ένταση του ήχου στα ακουστικά αυτιών ή κεφαλής σε ένα ασφαλές και άνετο επίπεδο και αποφύγετε την ακρόαση σε υψηλή ένταση για μεγάλα χρονικά διαστήματα.</p>

<p><gkms:snippet contenteditable="false" id="7022384"><span class="SnippetContent notranslate"><img height="auto" width="auto" src="hearing_7022384.png" alt="Προστασία ακοής"></span></gkms:snippet></p>

<h4><a id="2_child_safety" name="2_child_safety"></a>Ασφάλεια παιδιών</h4>

<p>Το τηλέφωνό σας περιέχει (ή συνοδεύεται από) μικρά εξαρτήματα, πλαστικά μέρη και εξαρτήματα με αιχμηρές άκρες που ενδέχεται να προκαλέσουν τραυματισμό ή να δημιουργήσουν κίνδυνο πνιγμού. Μην αφήνετε το τηλέφωνο και τα αξεσουάρ του κοντά σε μικρά παιδιά και μην τους επιτρέπετε να παίζουν με αυτά. Μπορεί να τραυματιστούν ή να τραυματίσουν άλλους ή κατά λάθος να προκαλέσουν ζημιά στο τηλέφωνο. Σε περίπτωση κατάποσης μικρών εξαρτημάτων, συμβουλευτείτε άμεσα έναν γιατρό.</p>

<h4><a id="2_environmental_restrictions" name="2_environmental_restrictions"></a>Περιβαλλοντικοί περιορισμοί</h4>

<ul>
  <li>Για να αποφύγετε τυχόν βλάβη στα εξαρτήματα ή τα εσωτερικά κυκλώματα του τηλεφώνου σας, μην χρησιμοποιείτε και μην φυλάσσετε το τηλέφωνο ή τα αξεσουάρ του σε περιβάλλον με σκόνη, καπνό, υγρασία ή ακαθαρσίες ή κοντά σε μαγνητικά πεδία.</li>
  <li>Κρατήστε το τηλέφωνό σας μακριά από πηγές θερμότητας και άμεση ηλιακή ακτινοβολία. Μην αφήνετε το τηλέφωνό σας εντός οχημάτων ή σε μέρη όπου η θερμοκρασία ενδέχεται να ξεπεράσει τους 60°C (140°F), όπως στο ταμπλό ενός αυτοκινήτου, στο περβάζι του παραθύρου, κοντά σε σημεία εξαγωγής αέρα συστημάτων θέρμανσης ή πίσω από γυαλί που εκτίθεται σε άμεση ηλιακή ακτινοβολία ή ισχυρή υπεριώδη ακτινοβολία για μεγάλο χρονικό διάστημα. Κάτι τέτοιο ενδέχεται να προκαλέσει ζημιά στο προϊόν, υπερθέρμανση της μπαταρίας ή να προκαλέσει κίνδυνο φωτιάς ή έκρηξης.</li>
  <li>Μη χρησιμοποιείτε, μη φυλάσσετε και μη μεταφέρετε το τηλέφωνό σας σε μέρη όπου φυλάσσονται εύφλεκτα υλικά ή εκρηκτικά (για παράδειγμα, βενζινάδικα, δεξαμενές καυσίμων ή εργοστάσια χημικών). Μη χρησιμοποιείτε το τηλέφωνό σας σε μέρη όπου εκτελούνται ανατινάξεις ή σε δυνητικά εκρηκτικές ατμόσφαιρες, όπως χώρους ανεφοδιασμού καυσίμων, αποθήκες καυσίμων, αμπάρια σε πλοία, εγκαταστάσεις μεταφοράς ή αποθήκευσης καυσίμων ή χημικών και περιοχές όπου ο αέρας περιέχει χημικές ουσίες ή σωματίδια, όπως κόκκους, σκόνη ή σκόνες μετάλλων. Οι σπινθήρες σε αυτές τις περιοχές ενδέχεται να προκαλέσουν έκρηξη ή φωτιά και να οδηγήσουν σε τραυματισμό ή ακόμη και θάνατο.</li>
</ul>

<h3><a id="3_regulatory_information" name="3_regulatory_information"></a>3  Πληροφορίες κανονισμών</h3>

<h4><a id="3_unitedstates" name="3_unitedstates"></a>ΗΝΩΜΕΝΕΣ ΠΟΛΙΤΕΙΕΣ</h4>

<p><gkms:snippet contenteditable="false" id="7022385"><span class="SnippetContent notranslate"><img height="auto" width="auto" src="bc_7022385.png" alt="Συστήματα φόρτισης μπαταριών"></span></gkms:snippet></p>

<h5><strong>Συμμόρφωση με τους κανόνες FCC</strong></h5>

<p>Σημείωση: Αυτός ο εξοπλισμός έχει δοκιμαστεί και διαπιστώθηκε ότι συμμορφώνεται με τα όρια που ισχύουν για τις ψηφιακές συσκευές Κλάσης Β, σύμφωνα με το μέρος 15 των Κανόνων FCC. Τα όρια αυτά έχουν υπολογιστεί ώστε να παρέχουν εύλογη προστασία από επιβλαβείς παρεμβολές σε οικιακές εγκαταστάσεις. Αυτός ο εξοπλισμός παράγει, χρησιμοποιεί και μπορεί να εκπέμψει ενέργεια ραδιοσυχνοτήτων και, αν δεν εγκατασταθεί και χρησιμοποιηθεί σύμφωνα με τις οδηγίες, ενδέχεται να προκαλέσει επιβλαβείς παρεμβολές στις ραδιοεπικοινωνίες. Ωστόσο, δεν παρέχονται εγγυήσεις ότι δεν θα υπάρξουν παρεμβολές σε κάθε επιμέρους εγκατάσταση.</p>

<p>Εάν αυτός ο εξοπλισμός προκαλέσει επιβλαβείς παρεμβολές στη ραδιοφωνική ή την τηλεοπτική λήψη, γεγονός που μπορεί να διαπιστωθεί με την απενεργοποίηση και ενεργοποίηση του εξοπλισμού, συνιστάται στον χρήστη να προσπαθήσει να διορθώσει τις παρεμβολές λαμβάνοντας ένα ή περισσότερα από τα ακόλουθα μέτρα:</p>

<ul>
  <li>Αλλαγή του προσανατολισμού ή της θέσης της κεραίας λήψης.</li>
  <li>Αύξηση της απόστασης μεταξύ του εξοπλισμού και του δέκτη.</li>
  <li>Σύνδεση του εξοπλισμού σε πρίζα που ανήκει σε διαφορετικό κύκλωμα από εκείνο στο οποίο είναι συνδεδεμένος ο δέκτης.</li>
  <li>Αναζήτηση συμβουλών και βοήθειας από τον αντιπρόσωπο ή έναν έμπειρο τεχνικό εγκαταστάσεων ραδιοφώνου/τηλεόρασης.</li>
</ul>

<p>Τυχόν αλλαγές ή τροποποιήσεις που δεν έχουν εγκριθεί ρητά από την Google ενδέχεται να ακυρώσουν την εξουσιοδότησή σας για χειρισμό του εξοπλισμού.</p>

<p>Το Pixel και το Pixel XL συμμορφώνονται με το Μέρος 15 των Κανόνων FCC. Η λειτουργία υπόκειται στις ακόλουθες 2 συνθήκες:</p>

<ol>
  <li>Αυτές οι συσκευές δεν επιτρέπεται να προκαλούν επιβλαβείς παρεμβολές.</li>
  <li>Αυτές οι συσκευές πρέπει να αποδέχονται οποιεσδήποτε παρεμβολές λαμβάνουν, συμπεριλαμβανομένων των παρεμβολών που ενδέχεται να προκαλέσουν ανεπιθύμητη λειτουργία.</li>
</ol>

<h5><strong>Λειτουργία συσκευής φερόμενης στο σώμα</strong></h5>

<p>Το Pixel συμμορφώνεται με τις προδιαγραφές περί ραδιοσυχνοτήτων όταν χρησιμοποιείται κοντά στο αυτί σας ή σε απόσταση 0,4 ιντσών (1,0 εκ.) από το σώμα. Το Pixel XL συμμορφώνεται με τις προδιαγραφές περί ραδιοσυχνοτήτων όταν χρησιμοποιείται κοντά στο αυτί σας ή σε απόσταση 0,4 ιντσών (1,0 εκ.) από το σώμα. Βεβαιωθείτε ότι τα αξεσουάρ της συσκευής, όπως το περίβλημα και η θήκη συσκευής, δεν περιλαμβάνουν μεταλλικά στοιχεία. Κρατήστε τη συσκευή μακριά από το σώμα σας για να ικανοποιείται η απαίτηση της απόστασης.</p>

<h5><strong>Πληροφορίες Ειδικού Ρυθμού Απορρόφησης (SAR)</strong></h5>

<p>Το Pixel και το Pixel XL έχουν σχεδιαστεί ώστε να πληρούν τις απαιτήσεις έκθεσης σε ραδιοκύματα, όπως ορίζονται από την Ομοσπονδιακή Επιτροπή Επικοινωνιών-FCC (ΗΠΑ).</p>

<p>Το όριο του Ειδικού Ρυθμού Απορρόφησης (SAR) που υιοθετείται από τις ΗΠΑ είναι 1,6 W/κ. κατά μέσο όρο ανά γραμμάριο ιστού. Η υψηλότερη τιμή SAR που έχει αναφερθεί στην FCC για αυτόν τον τύπο συσκευής συμμορφώνεται με αυτό το όριο.</p>

<p>Οι μέγιστες τιμές SAR του Pixel όπως έχουν αναφερθεί στην FCC είναι:</p>

<ul>
  <li>0,92 W/κ. κρατώντας τη συσκευή στο αυτί</li>
  <li>0,58 W/κ. με τη συσκευή καταλλήλως φερόμενη στο σώμα</li>
  <li>0,58 W/κ. κατά τη χρήση της λειτουργίας σημείων πρόσβασης Wi-Fi</li>
</ul>

<p>Οι μέγιστες τιμές SAR του Pixel XL, όπως έχουν αναφερθεί στην FCC είναι:</p>

<ul>
  <li>0,89 W/κ. κρατώντας τη συσκευή στο αυτί</li>
  <li>0,56 W/κ. με τη συσκευή καταλλήλως φερόμενη στο σώμα</li>
  <li>0,56 W/κ. κατά τη χρήση της λειτουργίας σημείων πρόσβασης Wi-Fi</li>
</ul>

<h5><strong>Προϊόν λέιζερ Κλάσης 1</strong></h5>

<p>Το Pixel και το Pixel XL είναι συσκευές λέιζερ Κλάσης 1.</p>

<p>Ωστόσο, ο σχεδιασμός αυτών των προϊόντων ενσωματώνει την κατάλληλη οπτική τεχνολογία, προστατευτικό περίβλημα και ασφάλεια σάρωσης ώστε να μην υπάρχει πρόσβαση σε επίπεδο ακτινοβολίας λέιζερ άνω της Κλάσης 1.</p>

<p>Προσοχή: Η χρήση στοιχείων ελέγχου ή προσαρμογών ή η εκτέλεση διαδικασιών άλλων εκτός των όσων καθορίζονται στο παρόν ενδέχεται να οδηγήσει σε έκθεση σε επικίνδυνη ακτινοβολία.</p>

<h5><strong>Συμβατότητα με βοηθήματα ακοής (HAC)</strong></h5>

<p>Το Pixel και το Pixel XL έχουν αξιολογηθεί και πιστοποιηθεί ως συμβατά με βοηθήματα ακοής βάσει της τεχνικής προδιαγραφής C63.19 του Αμερικανικού Ινστιτούτου Εθνικών Προτύπων (ANSI).</p>

<p>Υπάρχουν δύο μέτρα χαρακτηρισμού της συμβατότητας με βοηθήματα ακοής:</p>

<ul>
  <li>Χαρακτηρισμός M αντοχής σε παρεμβολές ραδιοσυχνοτήτων για ακουστική σύζευξη με βοηθήματα ακοής και</li>
  <li>Χαρακτηρισμός T απόδοσης κατά τη χρήση με βοηθήματα ακοής επαγωγικής σύζευξης (telecoil).</li>
</ul>

<p>Το Pixel έχει χαρακτηριστεί ως M4/T4 και το Pixel XL έχει χαρακτηριστεί ως M4/T4, σύμφωνα με τους κανονισμούς περί συμβατότητας με βοηθήματα ακοής της FCC για ασύρματες συσκευές.</p>

<p>Βάσει των κανόνων FCC, ένα κινητό τηλέφωνο θεωρείται συμβατό με βοηθήματα ακοής εάν διαθέτει χαρακτηρισμό M3 ή M4 για ακουστική σύζευξη και T3 ή T4 για επαγωγική σύζευξη.</p>

<p>Αυτά τα τηλέφωνα έχουν δοκιμαστεί και χαρακτηρίστηκαν συμβατά για χρήση με βοηθήματα ακοής για ορισμένες από τις ασύρματες τεχνολογίες που διαθέτουν. Ωστόσο, αυτά τα τηλέφωνα ενδέχεται να διαθέτουν ορισμένες νεότερες ασύρματες τεχνολογίες που δεν έχουν ακόμη δοκιμαστεί για χρήση με βοηθήματα ακοής. Είναι σημαντικό να δοκιμάσετε τις διάφορες λειτουργίες αυτών των τηλεφώνων διεξοδικά και σε διαφορετικές τοποθεσίες, χρησιμοποιώντας το βοήθημα ακοής ή το κοχλιωτό εμφύτευμά σας για να ελέγξετε εάν υπάρχουν παράσιτα λόγω παρεμβολής. Για πληροφορίες σχετικά με τη συμβατότητα με βοηθήματα ακοής, συμβουλευτείτε τον παροχέα υπηρεσιών ή την Google. Εάν έχετε απορίες σχετικά με τις πολιτικές επιστροφής ή ανταλλαγής, συμβουλευτείτε τον παροχέα υπηρεσιών ή το κατάστημα λιανικής από όπου προμηθευτήκατε το τηλέφωνο.</p>

<p>Αυτές οι συσκευές δεν έχουν χαρακτηριστεί για συμβατότητα με βοηθήματα ακοής αναφορικά με τη λειτουργία Wi-Fi.</p>

<h5><strong>Γνωστοποίηση για την πολιτεία της Καλιφόρνιας</strong></h5>

<p>Αυτό το προϊόν ή η συσκευασία του περιέχουν δισφαινόλη Α (BPA), μια ουσία γνωστή στην πολιτεία της Καλιφόρνιας για την πρόκληση αναπαραγωγικών διαταραχών.</p>

<h4><a id="3_canada" name="3_canada"></a>ΚΑΝΑΔΑΣ</h4>

<h5><strong>Industry Canada, Κλάση B</strong></h5>

<p>Αυτή η ψηφιακή συσκευή Κλάσης B συμμορφώνεται με το καναδικό πρότυπο ICES-003.</p>

<p><strong>Γνωστοποίηση:</strong> Οι κανονισμοί Industry Canada προβλέπουν ότι τυχόν αλλαγές ή τροποποιήσεις που δεν έχουν εγκριθεί ρητά από την Google ενδέχεται να ακυρώσουν την εξουσιοδότησή σας για χειρισμό αυτού του εξοπλισμού.</p>

<h5><strong>Πληροφορίες Ειδικού Ρυθμού Απορρόφησης (SAR)</strong></h5>

<p>Η ακτινοβολούμενη ισχύς εξόδου του Pixel και του Pixel XL είναι χαμηλότερη από τα όρια έκθεσης σε ραδιοσυχνότητες των κανονισμών Industry Canada (IC). Αυτές οι συσκευές έχουν αξιολογηθεί και βρέθηκε ότι συμμορφώνεται με τα όρια έκθεσης σε ραδιοσυχνότητες (RF) των κανονισμών IC. Οι συσκευές πρέπει να χρησιμοποιούνται με τέτοιο τρόπο, ώστε να ελαχιστοποιείται η πιθανότητα για ανθρώπινη επαφή υπό κανονικές συνθήκες λειτουργίας.</p>

<p>Όταν χρησιμοποιείτε τη συσκευή κοντά στο σώμα σας (εκτός του χεριού σας ή του κεφαλιού σας), διατηρήστε μια απόσταση 1 εκ. από το σώμα σας για το Pixel και μια απόσταση 1 εκ. από το σώμα σας για το Pixel XL, τηρώντας τις συνθήκες υπό τις οποίες η συσκευή δοκιμάστηκε για συμμόρφωση με τις απαιτήσεις έκθεσης σε ραδιοσυχνότητες. Βεβαιωθείτε ότι τα αξεσουάρ της συσκευής, όπως το περίβλημα και η θήκη συσκευής, δεν περιλαμβάνουν μεταλλικά στοιχεία.</p>

<p>Οι μέγιστες τιμές SAR του Pixel όπως έχουν αναφερθεί στην IC είναι:</p>

<ul>
  <li>0,92 W/κ. κρατώντας τη συσκευή στο αυτί.</li>
  <li>0,58 W/κ. με τη συσκευή καταλλήλως φερόμενη στο σώμα</li>
  <li>0,58 W/κ. κατά τη χρήση της λειτουργίας σημείων πρόσβασης Wi-Fi</li>
</ul>

<p>Οι μέγιστες τιμές SAR του Pixel XL, όπως έχουν αναφερθεί στην IC είναι:</p>

<ul>
  <li>0,89 W/κ. κρατώντας τη συσκευή στο αυτί</li>
  <li>0,56 W/κ. με τη συσκευή καταλλήλως φερόμενη στο σώμα</li>
  <li>0,56 W/κ. κατά τη χρήση της λειτουργίας σημείων πρόσβασης Wi-Fi</li>
</ul>

<h5><strong>Γνωστοποιήσεις Industry Canada (IC)</strong></h5>

<p>Αυτές οι συσκευές συμμορφώνονται με τα απαλλασσόμενα από χορήγηση άδειας
πρότυπα RSS της Industry Canada. Η λειτουργία υπόκειται στις δύο ακόλουθες συνθήκες: (1) Αυτές οι συσκευές δεν πρέπει να προκαλούν παρεμβολές. (2) Αυτές οι συσκευές πρέπει να αποδέχονται οποιεσδήποτε παρεμβολές, συμπεριλαμβανομένων των παρεμβολών που ενδέχεται να προκαλέσουν ανεπιθύμητη λειτουργία της συσκευής.</p>

<h6><strong><em>Προειδοποίηση:</em></strong></h6>

<p>(i) Η συσκευή για λειτουργία στη ζώνη 5150-5250 MHz προορίζεται μόνο για χρήση σε εσωτερικούς χώρους, ώστε να μειώνονται οι ενδεχόμενες επιβλαβείς παρεμβολές σε συγκαναλικά δορυφορικά συστήματα κινητής τηλεφωνίας,</p>

<p>(ii) Η μέγιστη επιτρεπόμενη απολαβή της κεραίας για συσκευές που λειτουργούν στις ζώνες 5250-5350 MHz και 5470-5725 MHz θα πρέπει να συμμορφώνεται με το όριο για την ισοδύναμη ισότροπα ακτινοβολούμενη ισχύ (EIRP) και</p>

<p>(iii) Η μέγιστη επιτρεπόμενη απολαβή της κεραίας για συσκευές που λειτουργούν στη ζώνη 5725-5825 MHz θα πρέπει να συμμορφώνεται με τα όρια για την ισοδύναμη ισότροπα ακτινοβολούμενη ισχύ (EIRP) που καθορίζονται για τη λειτουργία απευθείας επικοινωνίας μεταξύ δύο σημείων (point-to-point) και μη απευθείας επικοινωνίας μεταξύ δύο σημείων (non point-to-point), όπως απαιτείται.</p>

<p>(iv) Λάβετε επίσης υπόψη ότι τα συστήματα ραντάρ υψηλής ισχύος εκχωρούνται ως κύριοι χρήστες (δηλ. χρήστες με προτεραιότητα) των ζωνών 5250-5350 MHz και 5650-5850 MHz, καθώς και ότι αυτά τα ραντάρ μπορεί να προκαλέσουν παρεμβολές ή/και βλάβες στις συσκευές LE-LAN.</p>

<h4><a id="3_europeanunion" name="3_europeanunion"></a>ΕΥΡΩΠΑΪΚΗ ΕΝΩΣΗ</h4>


<h5><strong>Περιορισμοί στη ζώνη 5 GHz</strong></h5>

<p>Η λειτουργία WLAN αυτών των συσκευών περιορίζεται μόνο για χρήση σε εσωτερικούς χώρους κατά τη λειτουργία στο εύρος συχνοτήτων 5150 έως 5350 MHz.</p>

<h5><strong>Παρεμβολές ραδιοσυχνοτήτων</strong></h5>

<p>Η Google δεν ευθύνεται για οποιεσδήποτε παρεμβολές σε ραδιοφωνικό ή τηλεοπτικό σήμα που προκαλούνται από μη εξουσιοδοτημένη τροποποίηση των συσκευών ή των αξεσουάρ ή από την αντικατάσταση ή προσάρτηση καλωδίων σύνδεσης και εξοπλισμού, με τρόπο διαφορετικό από εκείνον που καθορίζεται από την Google. Η διόρθωση των παρεμβολών που προκαλούνται από τέτοια μη εξουσιοδοτημένη τροποποίηση, υποκατάσταση ή προσάρτηση αποτελεί ευθύνη του χρήστη. Η Google και οι εξουσιοδοτημένοι μεταπωλητές και διανομείς της δεν ευθύνονται για οποιαδήποτε ζημιά ή παράβαση των κυβερνητικών κανονισμών που ενδέχεται να προκύψουν από τη μη συμμόρφωση του χρήστη με αυτές τις οδηγίες.</p>

<h5><strong>Γνωστοποίηση CE</strong></h5>

<p>Δια του παρόντος, η Google δηλώνει ότι οι συσκευές Pixel  και Pixel XL συμμορφώνονται με τις ουσιώδεις απαιτήσεις και άλλες σχετικές διατάξεις της Οδηγίας 2014/53/ΕΕ (Οδηγία περί ραδιοφωνικού εξοπλισμού). Για την πλήρη δήλωση συμμόρφωσης, ανατρέξτε στη διεύθυνση <a href="https://g.co/pixelphonefullinfo"><strong>g.co/pixelphonefullinfo</strong></a>.</p>

<p>Η λειτουργία των συσκευών επιτρέπεται σε όλα τα κράτη-μέλη της ΕΕ.</p>

<p>Η παρακάτω επισήμανση περιλαμβάνεται στο προϊόν:</p>

<p><gkms:snippet contenteditable="false" id="7022294"><span class="SnippetContent notranslate"><img height="auto" width="auto" src="ce_7022294.png" alt="Συμμόρφωση με τα ευρωπαϊκά πρότυπα"></span></gkms:snippet></p>

<h5><strong>Πληροφορίες Ειδικού Ρυθμού Απορρόφησης (SAR)</strong></h5>

<p>Αυτές οι συσκευές βρέθηκαν κατάλληλες για χρήση σε ένα σύνηθες οικιακό περιβάλλον Κλάσης B.</p>

<p>Το Pixel  συμμορφώνεται με τις προδιαγραφές περί ραδιοσυχνοτήτων όταν χρησιμοποιείται κοντά στο αυτί σας ή σε απόσταση 0,5 εκ. από το σώμα. Το Pixel XL συμμορφώνεται με τις προδιαγραφές περί ραδιοσυχνοτήτων όταν χρησιμοποιείται κοντά στο αυτί σας ή σε απόσταση 0,5 εκ. από το σώμα. Βεβαιωθείτε ότι τα αξεσουάρ της συσκευής, όπως το περίβλημα και η θήκη συσκευής, δεν περιλαμβάνουν μεταλλικά στοιχεία. Κρατήστε τη συσκευή μακριά από το σώμα σας για να ικανοποιείται η απαίτηση της απόστασης. Για το Pixel, η υψηλότερη τιμή Ειδικού Ρυθμού Απορρόφησης (SAR) που έχει αναφερθεί για αυτόν τον τύπο συσκευής κατά το στάδιο δοκιμής κρατώντας τη συσκευή στο αυτί είναι 0,33 W/κ. και με τη συσκευή καταλλήλως φερόμενη στο σώμα είναι 0,61 W/κ. Για το Pixel XL, η υψηλότερη τιμή Ειδικού Ρυθμού Απορρόφησης (SAR) που έχει αναφερθεί για αυτόν τον τύπο συσκευής κατά το στάδιο δοκιμής κρατώντας τη συσκευή στο αυτί είναι 0,25 W/κ. και με τη συσκευή καταλλήλως φερόμενη στο σώμα είναι 0,44 W/κ.</p>

<h5><strong>Οδηγία για τα Απόβλητα Ηλεκτρικού και Ηλεκτρονικού Εξοπλισμού (ΑΗΗΕ) και Μπαταριών</strong></h5>

<p><gkms:snippet contenteditable="false" id="7023395"><span class="SnippetContent notranslate"><img height="auto" width="auto" src="waste_7023395.png" alt="Μην απορρίπτετε τις μπαταρίες στα σκουπίδια"></span></gkms:snippet></p>

<p>Η Οδηγία για τα Απόβλητα Ηλεκτρικού και Ηλεκτρονικού Εξοπλισμού (ΑΗΗΕ) απαιτεί ότι όλες οι συσκευές Ηλεκτρικού και Ηλεκτρονικού Εξοπλισμού (ΗΗE), συμπεριλαμβανομένων του τηλεφώνου σας και των αξεσουάρ του, πρέπει να επισημαίνονται με το σύμβολο του διαγραμμένου τροχοφόρου κάδου απορριμμάτων. Αυτό το σύμβολο σημαίνει ότι ο εξοπλισμός δεν πρέπει να απορρίπτεται μαζί με τα αταξινόμητα αστικά απόβλητα. Η απόρριψη των ΑΗΗΕ μαζί με τα κοινά απορρίμματα ενδέχεται να προκαλέσει κίνδυνο για το περιβάλλον και την ανθρώπινη υγεία, λόγω ορισμένων ουσιών που χρησιμοποιούνται στον ηλεκτρικό και ηλεκτρονικό εξοπλισμό και τις μπαταρίες του.</p>

<p>Σύμφωνα με την οδηγία για τα ΑΗΗΕ, κάθε κράτος-μέλος της ΕΕ είναι υπεύθυνο για την επίτευξη ενός υψηλού επιπέδου συλλογής ΑΗΗΕ για την επεξεργασία, την ανάκτηση και την περιβαλλοντικά ορθή απόρριψη. Πριν πετάξετε τη συσκευή σας, σκεφτείτε για λίγο πώς μπορείτε να μειώσετε την ποσότητα των ΑΗΗΕ που δημιουργείτε. Θα μπορούσατε, για παράδειγμα, να τη χρησιμοποιήσετε ξανά, να την επισκευάσετε ή να τη μετατρέψετε σε έργο τέχνης. Με μια απλή παράταση της ζωής της συσκευής σας, θα συμβάλετε στη μείωση των αποβλήτων και θα βοηθήσετε την ΕΕ να επιτύχει τους στόχους της.</p>

<p>Η επιτυχία αυτής της πολιτικής της ΕΕ θα εξαρτηθεί από την ενεργή συμβολή σας στην επιστροφή των ΑΗΗΕ σε κατάλληλες εγκαταστάσεις που προορίζονται για την απόρριψη των εν λόγω αποβλήτων. Για λεπτομέρειες σχετικά με την επιστροφή και τα σημεία συλλογής, επικοινωνήστε με τις τοπικές αρμόδιες αρχές ή το κατάστημα λιανικής από όπου προμηθευτήκατε τη συσκευή.</p>

<h5><strong>Συμμόρφωση RoHS</strong></h5>

<p>Αυτό το προϊόν συμμορφώνεται με την Οδηγία 2011/65/ΕΕ του Ευρωπαϊκού Κοινοβουλίου και του Συμβουλίου της 8ης Ιουνίου 2011 σχετικά με τον περιορισμό της χρήσης ορισμένων επικίνδυνων ουσιών σε ηλεκτρικό και ηλεκτρονικό εξοπλισμό (RoHS) και τις τροποποιήσεις της.</p>

<h5><strong>REACH</strong></h5>

<p>Ο κανονισμός REACH (Registration, Evaluation, Authorization and Restriction of Chemicals: Καταχώριση, Αξιολόγηση, Αδειοδότηση και Περιορισμός των Χημικών, ΕΚ Αρ. 1907/2006) είναι το ρυθμιστικό πλαίσιο της ΕΕ το οποίο θεσπίστηκε για τις χημικές ουσίες. Η Google συμμορφώνεται με τον κανονισμό REACH και η συσκευή σας δεν περιέχει οποιαδήποτε Ουσία Υψηλής Ανησυχίας (SVHC) πέραν των ορίων αυτού του κανονισμού. Έχουμε δεσμευτεί να παρέχουμε στους πελάτες μας πληροφορίες σχετικά με τις χημικές ουσίες στα προϊόντα μας, όπως απαιτείται για τη συμμόρφωση με τις νομικές απαιτήσεις.</p>

<p>Το σημείο επικοινωνίας για θέματα κανονισμών στην ΕΕ είναι: Google Commerce Limited, 70 Sir John Rogerson's Quay, Dublin 2, Ireland.</p>

<h4><a id="3_australia" name="3_australia"></a>ΑΥΣΤΡΑΛΙΑ</h4>

<h5><strong>Πληροφορίες Ειδικού Ρυθμού Απορρόφησης (SAR)</strong></h5>

<p>Το Pixel συμμορφώνεται με τις προδιαγραφές περί ραδιοσυχνοτήτων όταν χρησιμοποιείται κοντά στο αυτί σας ή σε απόσταση 0,5 εκ. από το σώμα. Το Pixel XL συμμορφώνεται με τις προδιαγραφές περί ραδιοσυχνοτήτων όταν χρησιμοποιείται κοντά στο αυτί σας ή σε απόσταση 0,5 εκ. από το σώμα. Βεβαιωθείτε ότι τα αξεσουάρ της συσκευής, όπως το περίβλημα και η θήκη συσκευής, δεν περιλαμβάνουν μεταλλικά στοιχεία. Κρατήστε τη συσκευή μακριά από το σώμα σας για να ικανοποιείται η απαίτηση της απόστασης. Για το Pixel, η υψηλότερη τιμή Ειδικού Ρυθμού Απορρόφησης (SAR) που έχει αναφερθεί για αυτόν τον τύπο συσκευής κατά το στάδιο δοκιμής κρατώντας τη συσκευή στο αυτί είναι 0,50 W/κ. και με τη συσκευή καταλλήλως φερόμενη στο σώμα είναι 0,61 W/κ. Για το Pixel XL, η υψηλότερη τιμή Ειδικού Ρυθμού Απορρόφησης (SAR) που έχει αναφερθεί για αυτόν τον τύπο συσκευής κατά το στάδιο δοκιμής κρατώντας τη συσκευή στο αυτί είναι 0,29 W/κ. και με τη συσκευή καταλλήλως φερόμενη στο σώμα είναι 0,44 W/κ.</p>

<p>Η λειτουργία WLAN αυτών των συσκευών περιορίζεται μόνο για χρήση σε εσωτερικούς χώρους κατά τη λειτουργία στο εύρος συχνοτήτων 5150 έως 5350 MHz.</p>

<h4><a id="3_india" name="3_india"></a>ΙΝΔΙΑ</h4>

<h5><strong>Πληροφορίες Ειδικού Ρυθμού Απορρόφησης (SAR)</strong></h5>

<p>Το τηλέφωνό σας είναι πομπός και δέκτης ραδιοφωνικών σημάτων. Συμμορφώνεται με τις διεθνείς οδηγίες αναφορικά με τον περιορισμό της έκθεσης του ανθρώπου σε ηλεκτρομαγνητικά πεδία και έχει σχεδιαστεί έτσι ώστε να συμμορφώνεται με τις οδηγίες περί έκθεσης σε ραδιοκύματα που θεσπίζονται από τον Φορέα Τηλεπικοινωνιών του Υπουργείου Επικοινωνιών και Τεχνολογίας της Πληροφορίας της Κυβέρνησης της Ινδίας ("DoT"). Οι οδηγίες χρησιμοποιούν μια μονάδα μέτρησης γνωστή ως Ειδικός Ρυθμός Απορρόφησης ("SAR"), η οποία μετρά την ποσότητα ραδιοσυχνοτήτων που απορροφώνται από το σώμα κατά τη χρήση του τηλεφώνου. Το όριο SAR στην Ινδία για κινητές συσκευές είναι 1,6 W/κιλό σε μάζα ανθρώπινου ιστού του 1 γραμμαρίου.</p>

<p>Το Pixel συμμορφώνεται με αυτές τις οδηγίες όταν χρησιμοποιείται κοντά στο αυτί σας ή σε απόσταση 1,0 εκ. από το σώμα. Το Pixel XL συμμορφώνεται με αυτές τις οδηγίες όταν χρησιμοποιείται κοντά στο αυτί σας ή σε απόσταση 1,0 εκ. από το σώμα. Βεβαιωθείτε ότι τα αξεσουάρ της συσκευής, όπως το περίβλημα και η θήκη συσκευής, δεν περιλαμβάνουν μεταλλικά στοιχεία. Κρατήστε τη συσκευή μακριά από το σώμα σας για να ικανοποιείται η απαίτηση της απόστασης. Για το Pixel, η υψηλότερη τιμή Ειδικού Ρυθμού Απορρόφησης (SAR) που έχει αναφερθεί για αυτόν τον τύπο συσκευής κατά το στάδιο δοκιμής κρατώντας τη συσκευή στο αυτί είναι 0,59 W/κ. και με τη συσκευή καταλλήλως φερόμενη στο σώμα είναι 0,62 W/κ. Για το Pixel XL, η υψηλότερη τιμή Ειδικού Ρυθμού Απορρόφησης (SAR) που έχει αναφερθεί για αυτόν τον τύπο συσκευής κατά το στάδιο δοκιμής κρατώντας τη συσκευή στο αυτί είναι 0,46 W/κ. και με τη συσκευή καταλλήλως φερόμενη στο σώμα είναι 0,45 W/κ.</p>

<p>Μπορείτε επίσης να δείτε τις τιμές SAR στον ιστότοπο του DoT/Κέντρου Μηχανικής Τηλεπικοινωνιών.</p>

<p>Αν και η πλειοψηφία των εργαστηριακών μελετών δεν έχουν διαπιστώσει κάποια άμεση σύνδεση μεταξύ της έκθεσης σε ακτινοβολία ραδιοσυχνοτήτων και της υγείας, ο DoT έχει ορίσει τα ακόλουθα προληπτικά μέτρα κατά τη χρήση της κινητής συσκευής:</p>

<ul>
  <li>Χρησιμοποιήστε ένα ασύρματο σύστημα hands-free (ακουστικά κεφαλής) με έναν πομπό Bluetooth χαμηλότερης ισχύος.</li>
  <li>Βεβαιωθείτε ότι το κινητό έχει χαμηλό SAR.</li>
  <li>Συντομεύετε τη διάρκεια των κλήσεών σας ή, αντί κλήσης, στείλτε ένα μήνυμα κειμένου (SMS). Αυτή η συμβουλή ισχύει ειδικότερα για παιδιά, εφήβους και εγκύους.</li>
  <li>Χρησιμοποιείτε το κινητό τηλέφωνο όταν η ποιότητα σήματος είναι καλή.</li>
  <li>Οι χρήστες με ενεργά ιατρικά εμφυτεύματα είναι προτιμότερο να κρατούν το κινητό τηλέφωνο σε απόσταση τουλάχιστον 15 εκ. από το εμφύτευμα.</li>
</ul>

<h5><strong>Δήλωση για την Ανακύκλωση, τη Διαχείριση Ηλεκτρονικών Αποβλήτων και τον Χειρισμό</strong></h5>

<p><gkms:snippet contenteditable="false" id="7023395"><span class="SnippetContent notranslate"><img height="auto" width="auto" src="waste_7023395.png" alt="Μην απορρίπτετε τις μπαταρίες στα σκουπίδια"></span></gkms:snippet></p>

<p>Στην Ινδία, αυτή η ετικέτα υποδεικνύει ότι αυτό το προϊόν δεν πρέπει να απορρίπτεται μαζί με τα οικιακά απορρίμματα. Θα πρέπει να προσκομίζεται σε μια κατάλληλη εγκατάσταση, ώστε να είναι δυνατή η ανάκτηση και η ανακύκλωσή του.</p>

<p>Η Google δηλώνει ότι το τηλέφωνό σας έχει σχεδιαστεί και κατασκευαστεί σε συμμόρφωση με τους Κανόνες Διαχείρισης Ηλεκτρονικών Αποβλήτων 2016 (στο εξής καλούμενοι "<strong>Κανόνες</strong>") και ειδικότερα σε συμμόρφωση με τον Κανόνα 16 (1) σχετικά με τη μείωση στη χρήση επικίνδυνων ουσιών κατά την κατασκευή ηλεκτρικού και ηλεκτρονικού εξοπλισμού και τις μέγιστες επιτρεπόμενες συγκεντρώσεις τους βάσει βάρους στα ομοιογενή υλικά (εκτός των εξαιρέσεων που παρατίθενται στο πρόγραμμα II).</p>

<p>Ο μη κατάλληλος χειρισμός και απόρριψη, η ακούσια θραύση ή ζημιά ή η μη ενδεδειγμένη ανακύκλωση των ηλεκτρονικών αποβλήτων ενδέχεται να προκαλέσουν κινδύνους, συμπεριλαμβανομένων, ενδεικτικά, φωτιάς, έκρηξης ή/και άλλων κινδύνων, και μη ελεγχόμενη απόρριψη αποβλήτων που μπορεί να είναι επιζήμια για το περιβάλλον ή να έχει αρνητικές επιπτώσεις στο περιβάλλον, αποτρέποντας την επαναχρησιμοποίηση των πόρων. Ορισμένα ηλεκτρονικά απόβλητα ενδέχεται να περιέχουν επικίνδυνα χημικά τα οποία, εάν απορριφθούν με μη κατάλληλο τρόπο, ενδέχεται να καταστήσουν τοξικό το νερό, το έδαφος και άλλους φυσικούς πόρους. Η μη κατάλληλη απόρριψη ενδέχεται να βλάψει τη χλωρίδα, την πανίδα και τον άνθρωπο.</p>

<h3><a id="4_trademarks" name="4_trademarks"></a>4  Εμπορικά σήματα</h3>

<p>Το LTE αποτελεί εμπορικό σήμα της ETSI.</p>

<p>Το Wi-Fi®, το λογότυπο Wi-Fi CERTIFIED και το λογότυπο Wi-Fi αποτελούν εμπορικά σήματα της Wi-Fi Alliance.</p>

<p>Το λεκτικό σήμα και τα λογότυπα Bluetooth® αποτελούν σήματα κατατεθέντα που ανήκουν στην Bluetooth SIG, Inc.</p>

<p>Το N-Mark αποτελεί εμπορικό σήμα της NFC Forum, Inc.</p>

<p>Τα Google, Android και το λογότυπο G και άλλα σήματα αποτελούν εμπορικά σήματα της Google Inc.</p>

<p>Όλα τα υπόλοιπα εμπορικά σήματα αποτελούν ιδιοκτησία των αντίστοιχων κατόχων τους.</p>
</div>
</body>
</html>