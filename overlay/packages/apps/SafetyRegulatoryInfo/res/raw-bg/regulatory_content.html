<html dir="ltr">
<head>
<style type="text/css">.gkms-gtt-answer-header, .gkms-gtt-message-header {
  color: black !important;
  font-family: Arial,Helvetica,sans-serif;
  font-weight: bold;
  margin-top: 2em;
  padding: 4px;
}
.gkms-gtt-answer-header {
  background-color: #e5ecf9;
  border-top: 1px solid #36c;
}
.gkms-gtt-message-header {
  background-color: #f8f8f8;
  border-top: 1px solid #ccc;
}
.gkms-gtt-hide {
  visibility: hidden;
}
</style>
<meta http-equiv="content-type" content="text/html;charset=utf-8"></meta>
<title>&nbsp;</title>
</head>
<body lang="bg" dir="ltr">

<div class="gkms web"><p><a href="#1_safety_regulatory_details">1. Подробности относно безопасността и нормативните изисквания</a></p>

<p><a href="#2_safety_guidelines">2. Указания за безопасност</a></p>

<p><a href="#3_regulatory_information">3. Информация относно нормативните изисквания</a></p>

<blockquote>
<p><a href="#3_unitedstates">СЪЕДИНЕНИ ЩАТИ</a></p>

<p><a href="#3_canada">КАНАДА</a></p>

<p><a href="#3_europeanunion">ЕВРОПЕЙСКИ СЪЮЗ</a></p>

<p><a href="#3_australia">АВСТРАЛИЯ</a></p>

<p><a href="#3_india">ИНДИЯ</a></p>
</blockquote>

<p><a href="#4_trademarks">4. Запазени марки</a></p>

<h3><a id="1_safety_regulatory_details" name="1_safety_regulatory_details"></a>1. Подробности относно безопасността и нормативните изисквания</h3>

<p>Това подробно ръководство съдържа основните указания за безопасност, фигуриращи в предлаганата с вашия Pixel или Pixel XL печатна брошура за безопасността и гаранцията, както и допълнителни съвети за опазване на здравето и безопасността и информация относно нормативните изисквания.</p>

<p>Можете да намерите пълна информация за телефона си тук:</p>

<ul>
  <li>Пълна информация за потребителите: <a href="https://g.co/pixelphonefullinfo"><strong>g.co/pixelphonefullinfo</strong></a>.</li>
  <li>Информация относно безопасността, околната среда и нормативните изисквания: <a href="https://g.co/pixelphonesafety"><strong>g.co/pixelphonesafety</strong></a> ИЛИ <strong>Настройки</strong> &gt; <strong>Всичко за телефона</strong> &gt; <strong>Наръчник за безопасността и норм. изисквания</strong>.</li>
  <li>Подробности относно гаранцията за държавата на покупка, включително инструкции за предявяване на рекламация: <a href="https://g.co/pixelphonewarranty"><strong>g.co/pixelphonewarranty</strong></a>.</li>
  <li>Електронен вариант на етикетите с регулативна информация и стойности на специфичния коефициент на поглъщане (SAR) за телефона ви: <strong>Настройки</strong> &gt; <strong>Всичко за телефона</strong> &gt; <strong>Регулативни етикети</strong>.</li>
  <li>Подробна помощна информация онлайн: <a href="https://g.co/PixelCare"><strong><span class="notranslate">g.co/PixelCare</span></strong></a>.</li>
</ul>

<h3><a id="2_safety_guidelines" name="2_safety_guidelines"></a>2. Указания за безопасност</h3>

<p>За допълнителна информация относно безопасността посетете <a href="https://g.co/pixelphonefullinfo"><strong>g.co/pixelphonefullinfo</strong></a></p>

<h4><a id="2_basic_safety" name="2_basic_safety"></a>Основни принципи за безопасност</h4>

<p>За да не повредите телефона си, аксесоарите му или други свързани с него устройства и да намалите риска от пожар, изгаряния или токов удар, спазвайте следните предпазни мерки:</p>

<ul>
  <li>Преди употреба премахнете цялото предпазно пластмасово фолио.</li>
  <li>Не опитвайте да отворите или разглобите телефона, адаптера или аксесоарите си.</li>
  <li>Не упражнявайте силен натиск върху телефона, адаптера или аксесоарите си и не ги пробивайте.</li>
  <li>Не предизвиквайте къси съединения във външни контакти или вериги, не дръжте телефона или адаптера си близо до открити пламъци или запалени тютюневи изделия и не ги хвърляйте в огън или вода.</li>
  <li>Не използвайте телефона или адаптера с мокри ръце или в близост до вода или други течности.</li>
  <li>Ако телефонът или адаптерът се намокрят, не опитвайте да ги сушите във фурна или микровълнова печка или с помощта на сушилня/сешоар, тъй като е възможно да ги повредите.</li>
  <li>Не изпускайте и не хвърляйте телефона или адаптера си и не опитвайте да ги огъвате.</li>
  <li>Не използвайте телефона или адаптера, ако не работят правилно или са повредени/изпускани.</li>
  <li>Не усуквайте и не прегъвайте USB кабела.</li>
  <li>Този продукт е предназначен за употреба със сертифициран ограничен източник на захранване от клас 2 с постоянен ток (DC) с напрежение 5 V и максимална сила 3 А; DC с напрежение 9 V и максимална сила 2 A; или и двете.</li>
</ul>

<p>Поддържайте поне 1 см разстояние между тялото си и телефона.</p>

<p>За да се намали рискът от злополуки (и защото това е забранено от закона в повечето държави) – не използвайте телефона си, докато шофирате, работите с машини или извършвате дейности, които може да имат сериозни последствия.</p>

<p>По време на полет или непосредствено преди качване на борда на летателния апарат използвайте телефона си само в съответствие с инструкциите, предоставени от авиокомпанията. Използването на безжично устройство във въздухоплавателно средство може да предизвика смущения в безжичните мрежи, да създаде предпоставка за неправилното функциониране на самото средство или да е незаконно. Възможно е да сте в състояние да използвате телефона си в самолетен режим.</p>

<p><strong>Безопасност на радиочестотните излъчвания</strong>: При употреба телефонът ви излъчва радиочестотна енергия. Според Федералната комисия по комуникациите (FCC) на САЩ: „Някои групи от хора, заинтересовани от здравето и безопасността, тълкуват данните от определени доклади като доказателство за това, че използването на безжични устройства може да е свързано с възникването на онкологични и други заболявания и че потенциалните рискове за децата са по-големи, отколкото за възрастни лица. Въпреки че тези твърдения будят широк обществен интерес, понастоящем няма научни доказателства за такава причинно-следствена връзка.“ Допълнителна информация от FCC е публикувана на адрес <strong><a href="https://www.fcc.gov/encyclopedia/radio-frequency-safety">www.fcc.gov/encyclopedia/radio-frequency-safety</a></strong>.</p>

<h4><a id="2_emergency_calls" name="2_emergency_calls"></a>Спешни обаждания</h4>

<ul>
  <li>Този телефон работи с помощта на радиосигнали, които не могат да гарантират връзка при всякакви условия.</li>
  <li>Никога не разчитайте само на безжичен телефон за комуникация при спешни случаи.</li>
</ul>

<h4><a id="2_storage_cleaning" name="2_storage_cleaning"></a>Съхранение и почистване</h4>

<p>Следвайте тези указания, когато използвате, съхранявате или почиствате телефона си:</p>

<ul>
  <li>Не използвайте телефона или адаптера при околна температура, по-ниска от 0°C или по-висока от 40°C. Идеалната температура за съхранение е между 0°С и 40°С.</li>
  <li>Изключвайте телефона и адаптера от електрическата мрежа преди почистване, по време на гръмотевични бури или когато не ги използвате за продължителни периоди от време.</li>
  <li>Използвайте чиста, мека и суха кърпа за почистване на устройството и аксесоарите.</li>
  <li>Не използвайте химически препарати, прахове или други химични агенти (например алкохол или бензин) за почистване на телефона или аксесоарите.</li>
  <li>При нормален режим на работа телефонът и зарядното му устройство генерират топлина. Избягвайте продължителен директен или косвен контакт с кожата, тъй като това може да причини дискомфорт или изгаряния.</li>
</ul>

<h4><a id="2_pacemaker_precautions" name="2_pacemaker_precautions"></a>Предпазни мерки за хора с изкуствени водачи на сърцето и имплантирани медицински устройства</h4>

<p>Телефонът ви приема и предава данни посредством LTE, Wi-Fi и Bluetooth. Тези технологии включват компоненти, излъчващи електромагнитни полета, които могат да възпрепятстват работата на изкуствени водачи на сърцето и други имплантирани медицински устройства. Ако имате подобно устройство, следвайте тези предпазни мерки:</p>

<ul>
  <li>Винаги дръжте телефона и зарядното му устройство на разстояние над 16 см от повърхността на кожата в близост до изкуствения водач на сърцето или друго имплантирано медицинско устройство.</li>
  <li>Не дръжте телефона от страната на тялото си, от която се намира изкуственият водач на сърцето или друго имплантирано медицинско устройство.</li>
  <li>Не носете телефона в джоб, който е близо до гърдите ви, до изкуствения водач на сърцето или друго имплантирано медицинско устройство.</li>
  <li>В случай че имате въпроси относно използването на телефона си при наличието на такова устройство, свържете се с доставчика си на медицински услуги.</li>
  <li>Ако подозирате, че телефонът ви смущава изкуствения водач на сърцето ви или други имплантирани медицински устройства, изключете телефона и се консултирайте с лекаря си за конкретна информация относно медицинското си устройство.</li>
</ul>

<h4><a id="2_power_adapter_safety" name="2_power_adapter_safety"></a>Безопасност при използване на захранващия адаптер</h4>

<ul>
  <li>Когато изключвате захранващия адаптер от електрическата мрежа, хванете самия него. Никога не дърпайте кабела.</li>
  <li>Това устройство трябва да се използва с адаптер за променлив ток (AC), който е ограничен източник на захранване, сертифициран по стандарта 60950-1 на Международната електротехническа комисия (IEC), и отговаря на изискванията на CTIA за сертифициране на системи с батерии по стандарта IEEE 1725. Устройството се предлага с адаптер за променлив ток, който отговаря на необходимите изисквания. Отделните адаптери за променлив ток, продавани чрез Google Store и избрани доставчици/търговци, също отговарят на тях. Не използвайте адаптери или аксесоари, които не са одобрени от Google за работа с този телефон.</li>
  <li>При зареждане захранващият адаптер трябва да е включен в електрически контакт близо до телефона и да е леснодостъпен.</li>
  <li>Телефонът трябва да се свързва само с адаптери, които носят логото на USB-IF или са преминали през пълната програма на USB-IF за съответствие.</li>
</ul>

<h4><a id="2_battery_safety_disposal" name="2_battery_safety_disposal"></a>Изхвърляне на батерията и безопасност при работа с нея</h4>

<ul>
  <li>Този телефон съдържа литиево-йонна полимерна батерия или литиево-йонна батерия, отговаряща на стандарта IEEE 1725. Не опитвайте да я извадите сами. За да замените батерията, отнесете устройството до упълномощен от Google сервизен център. Използването на батерия, която не отговаря на изискванията, крие риск от пожар, взрив, протичане или други опасности.</li>
  <li>В случай на протичане на батерията не позволявайте течността да влезе в допир с очите, кожата или облеклото ви. Ако тя вече е попаднала в очите, не ги разтривайте. Незабавно ги изплакнете с чиста вода и потърсете медицинска помощ.</li>
  <li>Ако батерията протече, дръжте я далеч от огън, тъй като има опасност да се възпламени или взриви.</li>
  <li>При изхвърляне на телефона, батерията и аксесоарите му спазвайте местните разпоредби. Не изхвърляйте оборудването при обикновените битови отпадъци. Неправилното освобождаване от него може да причини пожар, взрив и/или други опасности.</li>
  <li>Дръжте батерията далеч от деца.</li>
</ul>

<h4><a id="2_hearing_protection" name="2_hearing_protection"></a>Защита на слуха</h4>

<p>Продължителното излагане на силен звук (включително музика) може да доведе до загуба на слуха. За да предотвратите евентуално увреждане на слуха, намалете силата на звука на слушалките до безопасно и комфортно ниво. Продължителното слушане при прекомерна сила на звука не е препоръчително.</p>

<p><gkms:snippet contenteditable="false" id="7022384"><span class="SnippetContent notranslate"><img height="auto" width="auto" src="hearing_7022384.png" alt="Защита на слуха"></span></gkms:snippet></p>

<h4><a id="2_child_safety" name="2_child_safety"></a>Безопасност на децата</h4>

<p>Телефонът ви съдържа (или се предлага със) малки части, пластмасови елементи и такива с остри ръбове, които може да причинят нараняване или да създадат опасност от задушаване. Не оставяйте телефона си и аксесоарите му в обсега на малки деца и не им позволявайте да играят с тях. Възможно е да наранят себе си или околните или неволно да повредят телефона. В случай на поглъщане на малки части незабавно се консултирайте с лекар.</p>

<h4><a id="2_environmental_restrictions" name="2_environmental_restrictions"></a>Ограничения относно околната среда</h4>

<ul>
  <li>За да предотвратите повреда на частите или вътрешните вериги на телефона си, не използвайте и не съхранявайте него или аксесоарите му в прашна, задимена, влажна или замърсена среда или в близост до магнитни полета.</li>
  <li>Дръжте устройството далеч от източници на топлина и не го излагайте на пряка слънчева светлина. Не оставяйте телефона си за продължителни периоди от време в превозно средство или на места, където температурата може да надвиши 60°С – например на автомобилно табло, перваз на прозорец, в близост до отоплителен уред или зад стъкло, което е изложено на пряка слънчева светлина или на силна ултравиолетова светлина. Това може да повреди продукта, да причини прегряване на батерията или да породи риск от пожар или взрив.</li>
  <li>Не използвайте, съхранявайте или транспортирайте телефона си на места, където се съхраняват леснозапалими или взривни вещества (например на бензиностанции, в горивни депа или химически заводи). Не използвайте телефона си на места, където се извършват взривни дейности, или в среди с потенциална опасност от избухване, като например бензиностанции, горивни складове, под палубата на плавателни съдове, съоръжения за прехвърляне или съхранение на горива или химикали, както и на места, където въздухът съдържа химикали или частици, като например зърнести материи, прах или разпрашени метали. Възникването на искри в такива райони може да предизвика взрив или пожар и да доведе до телесни наранявания или дори до смърт.</li>
</ul>

<h3><a id="3_regulatory_information" name="3_regulatory_information"></a>3. Информация относно нормативните изисквания</h3>

<h4><a id="3_unitedstates" name="3_unitedstates"></a>СЪЕДИНЕНИ ЩАТИ</h4>

<p><gkms:snippet contenteditable="false" id="7022385"><span class="SnippetContent notranslate"><img height="auto" width="auto" src="bc_7022385.png" alt="Системи за зареждане на батерии"></span></gkms:snippet></p>

<h5><strong>Декларация за спазване на нормативните изисквания на Федералната комисия по комуникациите (FCC)</strong></h5>

<p>Забележка: Това оборудване е тествано и за него е установено, че спазва ограниченията за дигитални устройства от клас B съгласно част 15 от правилата на FCC. Тези ограничения са разработени с цел да осигурят разумна защита срещу вредни смущения в населени места. Това оборудване генерира, използва и може да излъчва радиочестотна енергия и ако не бъде инсталирано и използвано според инструкциите, може да причини вредни смущения в радиокомуникациите. Не може обаче да се гарантира, че няма да възникнат смущения в конкретна инсталация.</p>

<p>Ако това оборудване причинява вредни смущения в приемането на радио- или телевизионни сигнали (което може да се установи чрез изключване и включване на оборудването), препоръчва се потребителят да опита да отстрани проблема по един или повече от следните начини:</p>

<ul>
  <li>Промяна на ориентацията или мястото на приемащата антена.</li>
  <li>Увеличаване на разстоянието между оборудването и приемника.</li>
  <li>Включване на оборудването в електрически контакт, чиято верига е различна от тази, към която е свързан приемникът.</li>
  <li>Получаване на помощ от търговеца или от опитен радио-/телевизионен техник.</li>
</ul>

<p>Ако извършите промени или модификации, които не са изрично одобрени от Google, може да загубите правото си да използвате оборудването.</p>

<p>Pixel и Pixel XL спазват част 15 от правилата на FCC. Функционирането им трябва да отговаря на следните две условия:</p>

<ol>
  <li>Тези устройства не трябва да причиняват вредни смущения.</li>
  <li>Тези устройства трябва да приемат всички получени смущения, включително такива, които могат да доведат до нежелан начин на работа.</li>
</ol>

<h5><strong>Използване близо до тялото</strong></h5>

<p>Pixel отговаря на радиочестотните спецификации при използване близо до ухото ви или на разстояние от 1,0 см (0,4 инча) от тялото ви. Pixel XL отговаря на радиочестотните спецификации при използване близо до ухото ви или на разстояние от 1,0 см (0,4 инча) от тялото ви. Уверете се, че аксесоарите на устройството, като например различни видове калъфи, не са съставени от метални компоненти. Дръжте устройството толкова далеч от тялото си, колкото е необходимо според изискванията за разстояние.</p>

<h5><strong>Информация относно специфичния коефициент на поглъщане (SAR)</strong></h5>

<p>Pixel и Pixel XL също така са проектирани да отговарят на установените от Федералната комисия по комуникациите на САЩ изисквания за излагане на радиовълни.</p>

<p>Възприетото в САЩ ограничение на специфичния коефициент на поглъщане е 1,6 Вт/кг, осреднено за един грам тъкан. Най-високата стойност на SAR, съобщена на FCC за този тип устройство, попада в допустимите норми.</p>

<p>Максималните стойности на SAR за Pixel, отчетени пред FCC, са следните:</p>

<ul>
  <li>0,92 Вт/кг при използване до ухото ви;</li>
  <li>0,58 Вт/кг при правилно носене до тялото;</li>
  <li>0,58 Вт/кг при използване на функцията за точка за достъп до Wi-Fi.</li>
</ul>

<p>Максималните стойности на SAR за Pixel XL, отчетени пред FCC, са следните:</p>

<ul>
  <li>0,89 Вт/кг при използване до ухото ви;</li>
  <li>0,56 Вт/кг при правилно носене до тялото;</li>
  <li>0,56 Вт/кг при използване на функцията за точка за достъп до Wi-Fi.</li>
</ul>

<h5><strong>Лазерен продукт от клас 1</strong></h5>

<p>Pixel и Pixel XL са лазерни продукти от клас 1.</p>

<p>Тези продукти обаче са оборудвани с оптични елементи, предпазна обвивка и защита при сканиране, така че нивото на лазерно излъчване да не надвишава клас 1.</p>

<p>Внимание: Използването на контроли, извършването на корекции или изпълнението на процедури, различни от посочените тук, могат да доведат до опасно излагане на излъчване.</p>

<h5><strong>Съвместимост със слухови апарати (HAC)</strong></h5>

<p>Pixel и Pixel XL са тествани и сертифицирани за съвместимост със слухови апарати съгласно техническата спецификация C63.19 на Американския национален институт за стандартизация (ANSI).</p>

<p>Съществуват две мерки за съвместимост със слухови апарати:</p>

<ul>
  <li>Класификация M – мярка за имунитет към радиочестотни смущения за слухови апарати с акустична връзка;</li>
  <li>Класификация T – мярка за ефективност при използване със слухов апарат с индуктивна връзка (телебобина).</li>
</ul>

<p>Pixel е с класификация M4/T4, а Pixel XL е с класификация M4/T4 съгласно разпоредбите на FCC за съвместимостта между слухови апарати и безжични устройства.</p>

<p>Съгласно правилата на FCC мобилен телефон се счита за съвместим със слухови апарати, ако е с класификация M3 или M4 (за акустична връзка) или T3 или T4 (за индуктивна връзка).</p>

<p>Тези телефони са тествани и класифицирани като съвместими за работа със слухови апарати за някои от използваните в тях безжични технологии. Възможно е обаче в телефоните да са ползвани по-нови безжични технологии, които все още не са тествани за съвместимост със слухови апарати. Важно е да изпробвате функциите на телефона си обстойно и на различни места, докато използвате слуховия апарат или кохлеарния си имплант, за да проверите дали се чуват шумови смущения. За информация относно съвместимостта със слухови апарати се консултирайте с доставчика си на услуги или Google. Ако имате въпроси относно правилата за връщане или замяна, обърнете се към доставчика си на услуги или към търговеца, от когото сте закупили телефона.</p>

<p>Тези устройства не са класифицирани за съвместимост със слухови апарати по отношение на Wi-Fi функционалността.</p>

<h5><strong>Съобщение във връзка с щата Калифорния</strong></h5>

<p>Този продукт или опаковката му съдържат Бисфенол А (BPA) – вещество, познато в щата Калифорния като причинител на репродуктивни проблеми.</p>

<h4><a id="3_canada" name="3_canada"></a>КАНАДА</h4>

<h5><strong>Industry Canada, клас B</strong></h5>

<p>Това дигитално устройство от клас В отговаря на изискванията на канадския стандарт ICES-003.</p>

<p><strong>Забележка</strong>: Съгласно разпоредбите на Industry Canada – ако извършите промени или модификации, които не са изрично одобрени от Google, може да загубите правото си да използвате това оборудване.</p>

<h5><strong>Информация относно специфичния коефициент на поглъщане (SAR)</strong></h5>

<p>Изходната мощност на излъчване на Pixel и Pixel XL е по-ниска от ограниченията на Industry Canada (IC) за излагане на радиочестоти. Устройствата са тествани и за тях е установено, че спазват съответните допустими норми, определени от IC. Те следва да се използват така, че при нормален режим на работа вероятността за допир до човешко тяло да бъде сведена до минимум.</p>

<p>Когато използвате устройството до тялото си (но не го държите в ръка и не го допирате до главата си), поддържайте разстояние от 1 см между него и тялото за Pixel X и 1 см за Pixel XL, за да спазвате същите условия, при които устройствата са тествани за съответствие с изискванията за излагане на радиочестоти. Уверете се, че аксесоарите му, като например различни видове калъфи, не са съставени от метални компоненти.</p>

<p>Максималните стойности на SAR за Pixel, отчетени пред IC, са следните:</p>

<ul>
  <li>0,92 Вт/кг при използване до ухото ви;</li>
  <li>0,58 Вт/кг при правилно носене до тялото;</li>
  <li>0,58 Вт/кг при използване на функцията за точка за достъп до Wi-Fi.</li>
</ul>

<p>Максималните стойности на SAR за Pixel XL, отчетени пред IC, са следните:</p>

<ul>
  <li>0,89 Вт/кг при използване до ухото ви;</li>
  <li>0,56 Вт/кг при правилно носене до тялото;</li>
  <li>0,56 Вт/кг при използване на функцията за точка за достъп до Wi-Fi.</li>
</ul>

<h5><strong>Съобщения за Industry Canada (IC)</strong></h5>

<p>Тези устройства отговарят на изискванията на RSS стандартa или съответно стандартите на Industry Canada за освободено от лиценз оборудване. Функционирането им трябва да отговаря на следните две условия: (1) тези устройства не трябва да причиняват смущения; и (2) тези устройства трябва да приемат всякакви смущения, включително такива, които могат да доведат до нежелан начин на работа.</p>

<h6><strong><em>Внимание:</em></strong></h6>

<p>(i) Устройствата, функциониращи в честотния диапазон 5150 – 5250 МХц, са предназначени само за употреба на закрито, за да се намали вероятността от предизвикване на вредни смущения в мобилни сателитни системи, използващи същите канали.</p>

<p>(ii) Максималното разрешено усилване на антената за устройства в честотните диапазони 5250 – 5350 МХц и 5470 – 5725 МХц не трябва да надвишава ограничението за еквивалентна изотропно излъчена мощност (e.i.r.p.).</p>

<p>(iii) Максималното разрешено усилване на антената за устройства в честотния диапазон 5725 – 5825 МХц не трябва да надвишава съответните ограничения за e.i.r.p., определени за работа в режим „от точка до точка“ и други режими.</p>

<p>(iv) Имайте предвид, че мощните радари се определят като първостепенни потребители (т.е. имат приоритет) на честотните диапазони 5250 – 5350 МХц и 5650 – 5850 МХц и че могат да причинят смущения в LE-LAN устройствата и/или да ги повредят.</p>

<h4><a id="3_europeanunion" name="3_europeanunion"></a>ЕВРОПЕЙСКИ СЪЮЗ</h4>



<h5><strong>Ограничения в честотната лента от 5 ГХц</strong></h5>

<p>Когато функцията за WLAN на тези устройства работи в честотния диапазон от 5150 до 5350 МХц, употребата й е ограничена само до закрити пространства, за да се намали вероятността от предизвикване на вредни смущения в мобилни сателитни системи, използващи същите канали.</p>

<h5><strong>Радиочестотни смущения</strong></h5>

<p>Google не носи отговорност за каквито и да било радио- или телевизионни смущения, причинени от неупълномощени промени в тези устройства или аксесоарите или от използване на свързващи кабели и оборудване, различни от определените от Google. Отстраняването на смущенията, причинени от гореописаните фактори, е задължение на потребителя. Google и оторизираните й дистрибутори или разпространители не носят отговорност за каквито и да било щети или нарушения на правителствени разпоредби, които могат да възникнат в резултат на неспазването на тези указания от страна на потребителя.</p>

<h5><strong>Съобщение относно маркировката „CE“</strong></h5>

<p>С настоящото Google декларира, че Pixel и Pixel XL спазват съществените изисквания и другите приложими разпоредби на Директива 2014/53/ЕС (директива за радиооборудването). Пълната декларация за съответствие е публикувана на адрес <a href="https://g.co/pixelphonefullinfo"><strong>g.co/pixelphonefullinfo</strong></a>.</p>

<p>Устройствата могат да се използват във всички държави членки на ЕС.</p>

<p>Следната маркировка е включена в продукта:</p>

<p><gkms:snippet contenteditable="false" id="7022294"><span class="SnippetContent notranslate"><img height="auto" width="auto" src="ce_7022294.png" alt="Съответствие с европейските правила"></span></gkms:snippet></p>

<h5><strong>Информация относно специфичния коефициент на поглъщане (SAR)</strong></h5>

<p>Тези устройства са класифицирани за използване в типичната за клас B домашна среда.</p>

<p>Pixel отговаря на радиочестотните спецификации, когато се използва близо до ухото ви или на разстояние от 0,5 см от тялото ви. Pixel XL отговаря на радиочестотните спецификации, когато се използва близо до ухото ви или на разстояние от 0,5 см от тялото ви. Уверете се, че аксесоарите на устройството, като например различни видове калъфи, не са съставени от метални компоненти. Дръжте устройството толкова далеч от тялото си, колкото е необходимо според изискванията за разстояние. Най-високата стойност на SAR, отчетена при тестване на Pixel, е 0,33 Вт/кг при използване до ухото и 0,61 Вт/кг при правилно носене до тялото. Най-високата стойност на SAR, отчетена при тестване на Pixel XL, е 0,25 Вт/кг при използване до ухото и 0,44 Вт/кг при правилно носене до тялото.</p>

<h5><strong>Директива относно отпадъците от електрическо и електронно оборудване (ОЕЕО) и отпадъците от батерии</strong></h5>

<p><gkms:snippet contenteditable="false" id="7023395"><span class="SnippetContent notranslate"><img height="auto" width="auto" src="waste_7023395.png" alt="Не изхвърляйте батериите в кофата за боклук"></span></gkms:snippet></p>

<p>Съгласно Директивата относно отпадъците от електрическо и електронно оборудване (ОЕЕО) всяко електрическо и електронно оборудване (ЕЕО), включително телефонът ви и аксесоарите му, трябва да бъде обозначено със символа, представляващ зачеркната кофа за боклук на колелца. Той означава, че оборудването не трябва да се изхвърля като несортиран битов отпадък. Обезвреждането на ОЕЕО заедно с обикновени отпадъци може да представлява риск за околната среда и за човешкото здраве поради наличието на определени вещества в ЕЕО и батериите му.</p>

<p>Съгласно Директивата относно ОЕЕО всяка държава членка на ЕС е задължена да постигне високо ниво на събиране на ОЕЕО с цел пречистване, оползотворяване и екологосъобразно обезвреждане. Преди да изхвърлите устройството си, отделете малко време и помислете как да намалите количеството на създаваните от вас ОЕЕО. Можете например да използвате повторно устройството си, да го оползотворите или да го превърнете в произведение на изкуството. Ако удължите живота на устройството си, ще намалите количеството на отпадъците и ще помогнете на ЕС да постигне целите си.</p>

<p>Успехът на тази политика на ЕС ще зависи от активното ви участие в инициативата за връщане на ОЕЕО до подходящите съоръжения, предназначени за обезвреждането на съответните отпадъци. Добре е да се свържете с местните власти или с търговеца, от когото сте закупили устройството, за да получите информация относно наличните пунктове за връщане и събиране.</p>

<h5><strong>Декларация относно спазването на RoHS</strong></h5>

<p>Този продукт спазва разпоредбите на Директива 2011/65/ЕС на Европейския парламент и на Съвета от 8 юни 2011 г. относно ограничението на употребата на определени опасни вещества в електрическото и електронното оборудване (RoHS) и нейните изменения.</p>

<h5><strong>Регламент REACH</strong></h5>

<p>REACH (регламент (ЕО) № 1907/2006 относно регистрацията, оценката, разрешаването и ограничаването на химикали) е регулативната рамка на ЕС относно химичните вещества. Google спазва изискванията на REACH и устройството ви не съдържа вещества, пораждащи сериозно безпокойство (SVHC), извън ограниченията на този регламент. Поели сме ангажимент да предоставяме на клиентите си информация относно химичните вещества в продуктите си, както е необходимо за спазването на законовите изисквания.</p>

<p>Въпросите по нормативните изисквания в ЕС могат да бъдат отнесени до Google Commerce Limited, 70 Sir John Rogerson's Quay, Dublin 2, Ireland.</p>

<h4><a id="3_australia" name="3_australia"></a>АВСТРАЛИЯ</h4>

<h5><strong>Информация относно специфичния коефициент на поглъщане (SAR)</strong></h5>

<p>Pixel отговаря на радиочестотните спецификации, когато се използва близо до ухото ви или на разстояние от 0,5 см от тялото ви. Pixel XL отговаря на радиочестотните спецификации, когато се използва близо до ухото ви или на разстояние от 0,5 см от тялото ви. Уверете се, че аксесоарите на устройството, като например различни видове калъфи, не са съставени от метални компоненти. Дръжте устройството толкова далеч от тялото си, колкото е необходимо според изискванията за разстояние. Най-високата стойност на SAR, отчетена при тестване на Pixel, е 0,50 Вт/кг при използване до ухото и 0,61 Вт/кг при правилно носене до тялото. Най-високата стойност на SAR, отчетена при тестване на Pixel XL, е 0,29 Вт/кг при използване до ухото и 0,44 Вт/кг при правилно носене до тялото.</p>

<p>Когато функцията за WLAN на тези устройства работи в честотния диапазон от 5150 до 5350 МХц, употребата й е ограничена само до закрити пространства, за да се намали вероятността от предизвикване на вредни смущения в мобилни сателитни системи, използващи същите канали.</p>

<h4><a id="3_india" name="3_india"></a>ИНДИЯ</h4>

<h5><strong>Информация относно специфичния коефициент на поглъщане (SAR)</strong></h5>

<p>Вашият е телефон е радиопредавател и радиоприемник. Устройството спазва международните указания относно ограничаването на излагането на хора на електромагнитни полета и е специално проектирано да отговаря на указанията за излагане на радиовълни, установени от Департамента по телекомуникациите на индийското Министерство на комуникациите и информационните технологии. В указанията се използва мерна единица, позната като специфичен коефициент на поглъщане, с която се измерва количеството на поглъщаната от тялото радиочестотна енергия при използване на телефона. Възприетото в Индия ограничение на SAR за мобилни устройства е 1,6 Вт/кг, осреднено на маса от 1 грам човешка тъкан.</p>

<p>Pixel спазва тези указания, когато се използва близо до ухото ви или на разстояние от 1,0 см от тялото ви. Pixel XL спазва тези указания, когато се използва близо до ухото ви или на разстояние от 1,0 см от тялото ви. Уверете се, че аксесоарите на устройството, като например различни видове калъфи, не са съставени от метални компоненти. Дръжте устройството толкова далеч от тялото си, колкото е необходимо според изискванията за разстояние. Най-високата стойност на SAR, отчетена при тестване на Pixel, е 0,59 Вт/кг при използване до ухото и 0,62 Вт/кг при правилно носене до тялото. Най-високата стойност на SAR, отчетена при тестване на Pixel XL, е 0,46 Вт/кг при използване до ухото и 0,45 Вт/кг при правилно носене до тялото.</p>

<p>Можете да видите стойностите на SAR и на уебсайта на Департамента по телекомуникациите/Центъра за телекомуникационно инженерство.</p>

<p>Въпреки че при повечето лабораторни изследвания не е установено наличието на пряка връзка между излагането на радиочестотно излъчване и здравето, Департаментът по телекомуникациите препоръчва предприемането на следните предпазни мерки при използването на мобилния телефон:</p>

<ul>
  <li>Използвайте безжична система от тип „свободни ръце“ (различни видове слушалки) с работещ през Bluetooth излъчвател с нисък разход на енергия.</li>
  <li>Уверете се, че мобилният телефон има ниска стойност на SAR.</li>
  <li>Провеждайте кратки обаждания или вместо това изпращайте текстови съобщения (SMS). Този съвет е особено важен за деца, юноши и бременни жени.</li>
  <li>Използвайте мобилния телефон, когато качеството на сигнала е добро.</li>
  <li>Препоръчва се хората с активни медицински импланти да държат мобилния телефон поне на 15 см от импланта.</li>
</ul>

<h5><strong>Декларация относно рециклирането, управлението на електрически и електронни отпадъци и боравенето с тях</strong></h5>

<p><gkms:snippet contenteditable="false" id="7023395"><span class="SnippetContent notranslate"><img height="auto" width="auto" src="waste_7023395.png" alt="Не изхвърляйте батериите в кофата за боклук"></span></gkms:snippet></p>

<p>В Индия този етикет указва, че съответният продукт не трябва да се изхвърля при битови отпадъци. Той следва да се депонира в подходящото за целта съоръжение, за да бъде оползотворен и рециклиран. </p>

<p>Google декларира, че телефонът ви е проектиран и произведен в съответствие с правилата за управлението на електрическите и електронните отпадъци от 2016 г. (по-нататък наричани <strong>Правилата</strong>) и по-конкретно – че спазва правило 16 (1) относно намаляването на употребата на опасни вещества при производството на електрическо и електронно оборудване и максималната им допустима концентрация по тегло в хомогенни материали (освен изключенията, посочени в допълнение II).</p>

<p>Неправилното боравене със или изхвърляне на електрически и електронни отпадъци, случайното им счупване, повреждането или неправилното им рециклиране могат да породят рискове, включително, без изброяването да е изчерпателно, пожар, взрив и/или други опасности, и да доведат до безконтролното обезвреждане на отпадъците, което може да има пагубен ефект/неблагоприятно въздействие върху околната среда, тъй като не позволява повторното използване на ресурсите. Възможно е някои електрически и електронни отпадъци да съдържат опасни химикали, които при неправилно обезвреждане може да повишат токсичността на водата, почвата и други природни ресурси. Неправилното обезвреждане може да навреди на растенията, животните и хората.</p>

<h3><a id="4_trademarks" name="4_trademarks"></a>4. Запазени марки</h3>

<p>LTE е запазена марка на ETSI.</p>

<p>Wi-Fi®, логото Wi-Fi CERTIFIED и логото Wi-Fi са запазени марки на Wi-Fi Alliance.</p>

<p>Словната марка и логотипите Bluetooth® са регистрирани запазени марки, собственост на Bluetooth SIG, Inc.</p>

<p>N-Mark е запазена марка на NFC Forum, Inc.</p>

<p>Google, Android, логото G, Pixel и останалите марки са запазени марки на Google Inc.</p>

<p>Всички други запазени марки са собственост на съответните си притежатели.</p>
</div>
</body>
</html>